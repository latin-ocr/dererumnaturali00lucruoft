μ. 471.) ΒΕ RERUM NATURA Lm. 111. 95

Quare animum quoque dissolvi fateare necesse est,
Quandoquidem penetrant in eum contagia morbi.
Nam dolor ac morbus lethi fabricator uterque est:

⁸Multorum exitio perdocti quod sumus ante.

Denique cur , hominem quum vini vis penetravit
Acris, et in venas discessit diditus ardor,

, Consequitur gravitas membrorum? praepediuntur

Crura vacillanti? tardescit lingua? madet mens?
Nant oculi? clamor, singultus, jurgia gliscunt?
Et jam caetera de genere hoc quaecunque sequuntur?
Cur ea sunt, nisi quod vehemens violentia vini
Conturbare animam consuevit'corpore in ipso?
At, quaecunque queunt conturbari inque pediri,
Significant, paulo si durior insinuarit
Causa, fore ut pereant, aevo privata futur0„

Quin etiam, subita vi morbi saepe coactuS,
Ante oculos aliquis nostros, ut fulminis ictu ,
Concidit, et spumas agit, ingemit, et tremit artUS,
Desipit‚ extentat nervos, torquetur, anhelat
Inconstanter, et in jactando membra fatigat.
Nimirum, quia vis morbi, distracta per artus,
Turbat agens animam, spumans ut in aequore salso
Ventorum validis fervescit viribus unda:
Exprimitur porro gemitus, quia membradolore
Afficiuntur‚ et omnino quod semina vocis
Ejiciuntur, et ore foras glomerata feruntur
Qua quasi consuerunt, et sunt munita viai:
Desipientia fit, quia vis animi atque animai
Conturbatur, et, ut docui, divisa seorsum
Disjectatur , eodem illo distracta venene.

