 

(v. 110.) DE RERUM NATURA LIB. I.

Relligionibus atque minis obsistere vatum.
Nunc ratio nulla est restandi, nulla facultas;
AEternas quoniam poenas in morte timendum:
Ignoratur enim quae sit natura animai3
Nata sit, an contra nascentibus insinuetur-3
Et simul intereat nobiscum morte dirempta,
An tenebras Orci visat vastasque lacunaS‚
An pecudes alias divinitus insinuet se;
Ennius ut noster cecinit, qui primus amoeno
Detulit ex Helicone perenni fronde corona-m,
Per gentes Italas hominum quae clara clueret.
Etsi praeterea tamen esse Acherusia templa
Ennius aeternis exponit versibus edens;
Quo neque permanent animae, neque corpora nostra7
Sed quaedam simulacra modis pallentia miris
Unde sibi exortam semper florentis Homeri
Commemorat speciem, lacrymas et fundere salsa
Coepisse‚ et rerum Naturam expandere dictis,

Quapropter bene, quum superis de rebus habenda
Nobis cst ratic, solis lunaeque meatus
Qua fiant ratione, et qua vi quaeque genantur
In terris; tum cumprimiS‚ ratione sagaci,
Unde anima atque animi constet natura videndum,
Et quae res nobis vigilantibus obvia, mentes
Terrificet morbo affectis somnoque sepultis;
Cernere uti videamur θος, audireque coram
Morte obita, quorum tellus amplectitur ossa.

Nec me animi fallit, Graiorum obscura reperta
Difficile illustrare latinis versibus esse;
Multa novis verbis praesertim quum sit agendum,

