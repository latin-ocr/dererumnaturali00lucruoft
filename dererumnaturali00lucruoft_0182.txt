162 ’ T. LUcRETn cml ‘ (vam.)

Herculis antistare autem si facta putabis»,
Longius a vera multo ratione serere:
Quid Nemeaeus enim nobis nunc magnus hiatus
Ille leonis obesset, et horrens Arcadius sus?
Denique quid Cretae tauruS, Lernaeaque pestis
Hydra venenatis posset vallata colubris?
Quidve tripectora tergemini vis Geryonai?
Et Diomedis equi spirantes naribus ignem,
Thracen, Bistoniasque plagaS, atque Ismara propter,
Tantopere officerent nobis? uncisque timendae
Unguibus Arcadiae volucres Stymphala colentes?
Aureaque Hesperidum servans fulgentia mala
Asper, acerba tuenS, immani corpore serpens ,
Arboris amplexus stirpem , quid denique obesset,
Propter Atlantaeum littus, pelageque severa,
Quo neque noster adit quisquam, neque Barbarus audet?
Caetera de genere hoc quae sunt portenta perempta ,
Si non victa forent, quid tandem viva nocerent?
Nil, ut opinor3 ita ad satiatem terra ferarum
Nunc etiam scatit, et trepido terrore repleta est
Per nemora ac montes magnos sylvasque ,profundas3
Quae loca vitandi plerumque est nostra potestas

At nisi purgatum est pectus , quae proelia nobiS,
Atque pericula tunc ingratis insinuandum?
Quantae conscindunt hominem cuppedinis acres
Sollicitum curae? quantique perinde timores?
Quidve superbia, spurcitieS, petulantia, quantas
Efficiunt clades? quid luxus desidiesque?
Haec igitur qui cuncta subegerit, ex animoque
Expulerit dietis, non armiS, nonne decebit

