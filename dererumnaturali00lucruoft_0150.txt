1730 κ Τ. LUCRETII CARI . (V·3⁸⁰·),

Nec tamen hic oculos falli concedimus hilum3

ἵ 'Nam quocunque loco sit lux atque umbra, tueri
Illorum est; eadem vero sint lumina, necne,
Umbraque, quae fuit hic ‚ eadem‘num transeat illuc3
An potius fiat ‚ paulo quod diximus ante ς’

Hoc animi demum ratio discernere debet;

Nec possunt oculi naturam noscere rerum ε

Proinde animi vitium hoc oculis adfingere noli.

Qua vehimur navi, fertur, quum stare videtur :
Quae manet in statione, ea praeter ereditur ire3
Et fugere ad puppim colles campique videntur,
Quos agimus praeter navim, velisque volamus :
Sidera cessare aetheriis adfixa cavernis
Cuncta videntur3 et assiduo sunt omnia motu;
Quandoquidem longos obitus exorta revisunt, ’
Quum permensa suo sunt coelum corpore claro;
Solque pari ratione manere et luna videtur
In statione, ea quae ferri res indicat ipsa.‹
Exstantesque procul medio de gurgite montes,
Classibus inter quos liber patet exituS‚ idem
Apparent‚ et longe divolsi licet, ingens
Insula conjunctis tamen ex his una videtur.

Atria versari, et circumcursare columnae-
Usque adeo fit uti pueris videantur, ubi ipsi
Desierunt verti3 vix ut jam credere possint,
Non supra sese ruere omnia tecta minari.

Jamque rubrum tremulis jubar ignibus erigere alte
Quum coeptat Natura, supraque extollere montes;
Quos tibi tum supra sol montes esse videtur,
Cominus ipse suo contingens fervidus igni,

