52 Τ. LUCRE'ru CAffl, <v· 380.)
Dissimili inter⁴ se quaedam volitare figura.
Perfacile est jam animi ratione exSolvcre nobis
Quare fulmineus multo penetralior ignis,
Quam noster fluat e taedis terrestribus ortus,
Dicere enim 'possis coelestem fulminis ignem
Subtilem magis e parvis constare figuriS, .
Atque ideo transire foramina, quae nequit ignis
Noster hic e lignis ortus, taedaque creatus.⁴
Praeterea lumen per cornu transit; at imber
Respuitur : quare? nisi luminis illa minora
Corpora sunt , quam de quibus est liquor almus aquarum.
Et quamvis subito per ⁴colum vina videmus
Perssuere :at contra >tardum cunctatur olivum,
Aut quia nimirum majoribus est elementis,
Aut magis hamatis inter se, perque plicatis,
Atque ideo fit uti non tam deducta repente
Inter se possint primordia singula quaeque,
Singula peti= cujusque foramina permanare.
Huc accedit uti mellis-lactisque liquores
Jucundo sensu linguae tractentur in ore;
At contra tetra absinthi natura, ferique
Centauri, foedo pertorquent ora sapore:
Ut facile agnoscas e laevibus atque rotundis
Esse ea, quae- sensus jucunde tangere possunt.
At contra, quae amara atque aspera cunque videntur,
Haec magis hamatis inter se nexa teneri,
Proptereaque solere'vias rescindere nostris
Sensibus, introituque suo perrumpere corpus.
Omnia postremo bona sensibus, ct mala tactu,
Dissimili inter se pugnant perfecta figura:

