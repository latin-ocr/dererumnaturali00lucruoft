63 Τ. LUCRETII CARI (v. 860.)

Omnia sint a principiis sejuncta necesse est,
Immortalia si volumus subjungere rebus

Fundamenta, quibus nitatur summa salutis;
Ne tibi res redeant ad nilum funditus omneS.

Nunc ea quae sentire videmus cunque, necesse est
Ex insensilibus tamen omnia confiteare ’
Principiis constare : neque id manifesta refutant,
Nec contra pugnant, in promptu cognita quae sunt:
Sed magis ipsa manu ducunt et credere cogunt,
Ex insensilibus ‚ quod dico, animal-ia gigni.

Quippe videre licet , vivos exsistere vermes
Stercore de tetro, putrorem quum sibi *nacta est
Intempestivis ex* imbribus humida tellus:
Praeterea cunctas itidem res vertere sese.
Vertunt se fluvii, frondeS, et pabula laeta

In pecudes ε vertunt pecudes in corpora nostra
Naturam3 et nostro de corpore saepe ferarum
Augescunt vires, et corpora pennipotentum.

Ergo omnes Natura cibos in corpora viva
Vertit, et hinc sensus animantum procreat omnes:
Non alia longe ratione atque arida ligna
Explicat in flammas ‚ et in ignes omnia versat.
Iamne vides igitur, magni primordia rerum
Referre in quali sint ordine quaeque locata:

Et commista quibus dent motus accipiantque?

Tum porro quid id est animum quod percutit ipsum?
Quod movet? et varios sensus expromere cogit?

Ex insensilibus ni credas sensile gigni?

Nimirum , lapides et ligna et terra quoque una
Misia, tamen nequeunt vitalem reddere sensum.

