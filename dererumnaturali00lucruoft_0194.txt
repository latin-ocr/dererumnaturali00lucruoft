1 74 T. LUCRETH CARI (v. 3⁸2.)

Pugnent membra, pio nequaquam concita hello;
Nonne vides aliquam longi certaminis ollis
Posse dari finem? vel quum sol et vapor omniS,
Omnibus epotis humoribuS, exsuperat-int ,

Quod facere intendunt, neque adhuc conata patrantur3
Tantum suppeditant amneS‚ ultroque minantur
Omnia diluviare ex alto gurgite ponti ε
Nequicquam; quoniam verrentes aequora venti
Deminuunt‚ radiisque retexens aetherius sol;

Et siccare prius confidunt omnia posse,

Quam liquor incoepti possit contingere finem z
Tantum spirantes aequo certamine bellum
Magnis de rebus inter se cernere certant;
Quum semel in terra fuerit superantior igniS,
Et semel, ut fama est, humor regnarit in arvis3
Ignis enim superavit, et ambens multa perussit,
Avia quum Phaethonta rapax vis Solis equorum
AEthere raptavit tote, terrasque per omnes.

At Pater omnipotens ‚ iratum percitus acri ‚
Magnanimum Phaethonta, repenti fulminis ictu ,
Deturbavit equis in terram3 Solque cadenti
Obvius aeternam suscepit lampada mundi,
Disjectosque redegit equos junxitque trementes;
Inde , suum per iter, recreavit cuncta gubernans
Scilicet ut veteres Graium cecinere poetae3
Quod procul a vera est animi ratione repulsum :
Ignis enim superare potest, ubi materiai

Ex infinito sunt corpora plura coorta3

Inde cadunt vires aliqua ratione revictae,

Aut pereunt res exustae torrentibus auris :

