212 T. LUCRETll CARI (v. 53.)

Ignorantia causarum conferre Deorum

Cogit ad imperium res , et concedere regnum3 et
Quorum operum causas nulla ratione videre
Possunt, haec fieri divino numine rentur :

Nam bene qui didicere Deos securum agere aevum ,
Si tamen interea mirantur qua ratione

Quaeque geri possint, praesertim rebus in illis
Quae supera caput aetheriis cernuntur in oris ,
Rursus in antiquas referuntur relligiones, .

Et dominos acres'adsciscunt , omnia posse

Quos miseri credunt , ignari quid queat esse,
Quid nequeat; finita potestas denique cuique
Quanam sit ratione, atque alte terminus haerens ;
Quo magis errantes tota regione feruntur.

Quae nisi respuis ex animo longeque remittis ,
Dis indigna putando alienaquepacis eorum, 2
Delibrata Deum perr te tibi numina sancta
Saepe aderunt3 non quod violari summa Deum -vis
Possit, ut ex ira poenas petere imbibat acres3
Sed quia tute tibi placida cum³pace quietos
Constitues magnos irarum volvere fluctus;

Nec delubra Deum placido cum pectore 'adibis3 ”
N ec de corpore quae rsancto simulacra feruntur
In mentes hominum, divinae nuntia formae,
Suscipere haec animi tranquilla pace valebis :
Inde videre licet, qualisv jam vita sequatur.

Quam quidem ut a nobis ,ratio verissima longe
Rejiciat, quanquam sunt a me multa profata,
Multa tamen restant, et sunt ornanda politis
Versibus, et ratio coeli speciesque tenenda3

