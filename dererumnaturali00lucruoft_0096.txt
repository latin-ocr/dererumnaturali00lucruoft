76 - ’ T. LUCRETII esim (vr μου.)

Donicum ad extremum crescendi perfica finem
Omnia perduxit rerum Natura creatrix:
Ut fit ‚ ubi nihilo jam plus est, quod'datur intra
Vitales venas, quam quod-fluit atque recedit.
Omnibus his aetas debet consistere rebus:
His Natura suis refraenat viribus auctum.

Nam, quaecunque vides hilaro grandescere adauctu, ⁴
Paulatimque gradus aetatis scandere adultae,-
Plura sibi adsumunt quam de se corpora mittunt3
Dum facile in venas cibus omnis diditur; et dum
Non ita, sunt late dispersa, ut multa remittant,
Et plus dispendi faciant quam vescitur aetas3 ·
Nam certe fluere ac decedere corpora rebus
Multa , manus dandum est z sed plura accedere debent,
Donicum olescendi summum tetigere cacumen;
Inde minutatim vireS, et robur adultum
Frangit et in partem pejorem liquitur aetasss
Quippe etenim quanto est res amplior, augmine dempto,
Et quo latior est, in cunctas undique partes,
Pluria eo dispergit ‚ et a se corpora mittit:
Nec facile in venas cibus omnis diditur eii3
Nec satis est, pro quam largos exaestuat aestuS‚
Unde queat tantum suboriri ac suppeditare
Quantum opus est, et quod satis est, Natura novare.
Jure igitur pereunt, quum rarefacta fluendo
³ Sunt, et quum externis succumbunt omnia plagis;
Quandoquidem grandi cibus aevo denique defit3
Nec tuditantia rem cessant extrinsecus ullam
Corpora conficere ‚ et plagis infesta domare·

Sic igitur magni quoque circum moenia mundi

