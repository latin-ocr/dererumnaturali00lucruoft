' (ν. 172.) DE RERUM NATURA LIB. V. 167·

Cui veteres obsunt; sed cui nil accidit aegri

Tempore in anteactO, quum pulchre degeret aevum,

· Quid potuit novitatis amorem accendere tali?

An, credo, in tenebris vita ac moerore jacebat,

Donec diluxit rerum genitalis origo?

Quidve mali fuerat nobis non esse creatis?

Natus enim debet, quicunque est, velle manere

In vita, donec retinebit blanda voluptas ε

Qui nunquam vero vitae gustavit amorem,

Nec fuit in numer0, quid obest non esse creatum?
Exemplum porro gignundis rebuS, et ipsa

Notities hominum, Divis unde insita primum,

Quid vellent facere ut scirent, animoque viderent?

Quove modo est unquam vis cognita principiorum,

Quidnam inter sese permutato ordine possent,

Si non ipsa dedit specimen Natura creandi?

Namque ita multa, modis multis, primordia rerum,

Ex infinito jam tempore, percita plavgiS,

ponderibusque suis consuerunt concita ferri,

Omnimodisque coire , atque omnia pertentare,

Quaecunque inter se possint congressa creare,

Ut non sit mirum , si in tales disposituras

Deciderunt quoque, et in tales venere meatuS‚

Qualibus haec rerum genitur nunc summa novand0.
Quod si jam rerum ignorem primordia quae sint,

Hoc tamen ex ipsis coeli rationibus ausim

Confirmare, aliisque ex rebus reddere multiS,

Nequaquam nobis divinitus esse paratam

Naturam rerum3 tanta stat praedita culpa.
Principio, quantum coeli tegit impetus ingens,

