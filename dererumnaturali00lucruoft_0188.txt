168 T. LUCRETu CARI (ιω.) ·

Inde avidam partem montes sylvaeque ferarum Ι
Possedere, ten-ent rupes, vastaeque paludeS‚ Ι
Et mare, quod late terrarum distinet oras : 1
Inde duas porro prope partes fervidus ardor, Ι
Assiduusque geli casus mortalibus aufert.
Quod superest arvi, tamen id Natura sua vi
Sentibus obducat , ni vis humana resistat,
Vitai causa valido consueta bidenti Ι
Ingemere, et terram pressis proscindere aratriS.
Si non foecundas vertentes vomere glebas,
Terraique solum subigentes cimus ad ortUS‚
Sponte sua nequeant liquidas existere in auras.
Et tamen interdum magno quaesita labore, Α
Quum jam per terras frondent, atque omnia florent3
Aut nimiis torret fervoribus aetherius sol,
Aut subiti perimunt imbres, gelidaeque pruinae,
F labraque ventorum violento turbine vexant.
Praeterea, genus horriferum Natura ferarum,
Humanae genti infestum, terraque marique,
Cur alit atque auget? cur anni tempora morbos
Adportant? quare mors immatura vagatur?
Tum porro puer, ut saevis projectus ab undis
Navita, nudus humi jacet, infans, indigus omni
Vitai auxilio, quum primum in luminis oras
N ixibus ex alvo matris Natura profudit3
Vagituque locum lugubri complet, ut aequum est,
Cui tantum in vita‘ restet transire malorum.
At variae crescunt pecudeS, armenta , feraeque3
Nec crepitacula eis opusnest, nec cuiquam adhibenda est
Almae nutricis blanda atque infracta loquela3

