94 . ’ Τ. LUCRETII CARI (v. ω)

Quippe etenim corpus, quod vas quasi constitit ejus ,
Quum cohibere nequit, conquassatum ex aliqua re,
Ac rarefactum, detracto sanguine venis; ⁷
Aere qui credas posse hanc cohiberier ullo?
Corpore qui nostro rarus magis am cohibessit?
Praeterea, gigni pariter cum corpore , et una
Crescere sentimus, pariterque senescere mentem.
Nam velut infirmo pueri teneroque vagantur
Corpore3 sic animi sequitur sententia tenuis ε
Inde, ubi robustis adolevit viribus aetaS,
Consilium quoque majuS, et auctior est animi vis:
Post, ubi jam validis quassatum est viribus aevi
CoerS, et obtusis ceciderunt viribus artus3
Claudicat ingenium, delirat linguaque mensque:
Omnia deficiunt, atque uno tempore desunt.
Ergo dissolvi quoque convenit omnem animai
¹Naturam, ceu fumus in altas aeris auras:
Quandoquidem gigni pariter, pariterque videtur
Crescere, et, ut docui, simul aevo fessa fatiscit.
Huc accedit uti videamus, corpus ut ipsum
Suscipere immanes morbos durumque dolorem;
Sic animum curas acreS, luctumque, metumque :
Quare participem lethi quoque convenit esse.
Quinetiam morbis in 'corporis avius errat
Saepe animus : dementit enim deliraque fatur3
Interdumque gravi lethargo fertur in altum
AEternumque soporem oculis nutuque cadenti ε
Unde neque exaudit voceS, neque noscere vultus
Illorum potis est , ad vitam qui revocantes
Circumstant , lacrymis rorantes ora genasque.

