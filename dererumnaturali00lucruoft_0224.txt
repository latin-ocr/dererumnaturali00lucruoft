204 Τ. LUCRETII CARI (v. 128 1.)

Sit, facile est ipsum per te cognoscere, Memmi ε
Arma antiqua manuS, ungues, dentesque fuerunt,
Et lapides et item sylvarum fragmina rami,

Et flammae atque ignes, postquam sunt cognita ⁴primum
Posterius ferri vis est aerisque reperta,

Et prior aeris erat quam‘ferri cognitus usus3
Quo facilis magis est natura, et copia major:
AEre solum terrae tractabant, aereque belli
Miscebant fluctuS, et volnera vasta serebant,

Et pecus atque agros adimebant; nam facile ollis
Omnia cedebant armatis nuda et inerma ε

Inde minutatim processit ferreus ensis ³,

Versaque in opprobrium species est falcis ahenae3
Et ferro coepere solum proscindere terrae,
Exaequataque sunt creperi· certamina belli.

, Et prius est armatum in equi conscendere costaS,
Et moderarier hunc fraeniS‚ dextraque vigere,
Quam bijugo curru belli tentare pericla;

Et bijugo prius est, quam his conjungere binos, f
Et quam falciferos inventum ascendere currus :
Inde boves lucas turrito corpore tetros
Anguimanos belli docuerunt volnera Poeni
sufferre, et magnas Martis turbare catervas :

Sic alid ex alio peperit discordia tristiS‚

Horribile humanis quod gentibus esset in armis3
Inque dies belli terroribus addidit augmen,
Tentarunt etiam tauros in moenere belli,
Expertique sues saevos sunt mittere in hostes3

Et validos Parthi prae se misere leoneS„

Cum ductoribus armatis saevisque magistriS,

 

