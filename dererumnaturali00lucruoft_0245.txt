(v. 443.) DE - RERUM NATURA Lm. vl. 225

vortat, conradens ex aere semina nubiS,
Et quasi demissum coelo prestera imitetur ε
’ Hic ubi se in terras demisit dissolvitque,
Turbinis immanem vim promovit atque procelloe3
Sed quia fit raro omnin0‚ montesque necesse est
Officere in terriS, apparet crebrius idem
Prospectu maris in magno, coeloque patenti.
Nubila concrescunt, ubi corpora multa volando
Hoc super in coeli spatio coiere repente ,
Asperiora, modis quae possint indupedita
Exiguis, tamen inter se comprensa teneri :
Haec faciunt primum parvas consistere nubes:
Inde ea comprendunt inter se conque gregantur
Et conjungendo crescunt , ventisque feruntur
Usque aden, donec tempestas saeva coorta est.
Fit quoque, uti montis vicina cacumina coelo
Quam sint quaeque magiS, tanto magis edita fument

Ι Assidue fulvae nubis caligine crassa3 ·

 

Propterea quia, quum consistunt nubila primum,
Ante videre oculi quam possint tenuia, venti
Portantes cogunt ad summa cacumina montis 3⁴ ’
Hic demum fit uti, turba majorev coorta,
Condensa ac stipata simul cernantur, et udo ’
Vertice de montis videantur surgere in aethram z
Nam loca declarat sursum ventosa patere
Res ipsa et sensuS, montes quum ascendimus altos.
Praeterea, permulta mari quoque tollere toto
Corpora Naturam, declarant litore vestes
Suspensae, quum concipiunt humoris adhaesum ;
Quo magis ad nubes augendas multa videntur

15

