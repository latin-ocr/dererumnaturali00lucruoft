124 T. LUCRETII CARI (v. 201·)

Ac vapor, haec puncto cernuntur lapsa diei

Per totum coeli spatium diffundere sese,

Perque volare mare ac terraS, coelumque rigare

Quod super est3 ubi tam volucri haec levitate feruntur;

Quid? quae sunt igitur jam vprima in fronte parata,

Quum jaciuntur, et emissum res nulla moratur,

Nonne vides citius debere et longius ire,

Multiplexque loci spatium transcurrere eodem

Tempore, quo solis pervolgant lumina coelum?
Hoc etiam inprimis specimen verum esse videtur,

Quam celeri motu rerum simulacra ferantur,

Quod , simul ac'primum subdivo splendor aquai

Ponitur, extemplO, coelo stellante , serena

Sidera respondent in aqua radiantia mundi.

Jamne vides igitur, quam puncto tempore imago

AEtheris ex oris in terrarum accidat oras?
Quareetiam atque etiam mitti haec fateare necesse est

Corpora, quae feriant oculos, visumque lacessant3

Perpetuoque fluunt certis ab rebus odoreS,

Frigus ut a fluviiS, calor 'a sole ‚ aestus ab undis

AEquoriS, exesor moerorum littora circum3

Nec variae cessant voces volitare per auras :

Denique, in os salsi venit humor saepe saporiS‚

Quum mare versamur propter; dilutaque contra

Quum tuimur misceri absinthia, tangit amaror.

Usque adeo omnibusab rebus res quaeque fluenter

Fertur, et in cunctas dimittitur undique partes.

Nec mora, nec requies inter datur ulla fluendi;

Perpetuo quoniam sentimus, et omnia semper

Cernere, odorari licet, et sentire sonorem.-

