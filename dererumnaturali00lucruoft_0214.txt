194 T. LUCRETH CARI (v.9s1.>

Infestam miseris faciebant saepe quietem3
Ejectique domo fugiebant saxea tecta
Setigeri suis adventa, validique leoniS,
Atque intempesta cedebant nocte paventes
Hospitibus saevisinstrata cubilia fronde.

Nec nimio tum plus ‚ quam nunc, mortalia saecla
Dulcia linquebant labentis lumina vitae ε
Unus enim tum quisque magis deprensus eorum
Pabula viva feris praebebat dentibusv haustus3
Et nemora ac montes gemitu sylvasque replebat,
Viva videns vivo sepeliri viscera busto ε ’
At quos effugium servarat, corpore adeSO,
Posterius tremulas super ulcera tetra tenentes
Palmas, horriferis accibant vocibus Orcum,
Donicum eos vita privarunt verminasaeva ‚
Expertes opis, ignaros quid volnera vellent.

At non multa virum sub signis millia ducta
Una dies dabat exiti0, nec turbida ponti
AEquora laedebant naves ad saxa virosque.
Sed temere, incassum mare fluctibu’ saepe coortis
Saevibat, leviterque minas ponebat inanes :
Nec poterat quemquam placidi pellacia ponti
Subdola pellicere in fraudem ridentibus undis ε
Improba navigii ‘ratio tum caeca jacebat.
Tum penuria deinde cibi languentia letho
Membra dabat : contra nunc rerum copia mersat.
Illi imprudentes ipsi sibi saepe venenum
Vergebant : nunc dant aliis solertius ipsi.

¹Inde casas postquam ac pelles ignemque pararunt,
Et mulier conjuncta viro concessit in unum3

