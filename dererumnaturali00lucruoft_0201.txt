(v. 592.) DE RERUM NATURA Lm. v.

Illud item non est mirandum ‚' qua ratione
Tantulus ille queat ‘tantum sol mittere lumen,

, Quod maria ac terras omnes coelumque rigando

Compleat, et calido perfundat cuncta vapore3
Nam licet hinc “mundi patefactum totius unum
Largifluum sontem scatere, atque erumpere lumen
Ex omni mund0‚ quo sic elementa vaporis
Undique conveniunt‚' et sic conjectus eorum
Confluit, ex uno capite hic ut profluat ardor:
Nonne vides etiam qnam late parvus aquai
Prata riget fons interdum, campisque redundet?
Est etiam quoque uti, non magno solis ab igni,
Aera percipiat calidis fervoribus ardor3
Opportunus ita est si forte et idoneus aer,
Ut queat accendi parvis ardoribus ictus:
Quod genus interdum segetes stipulamque videmus
Accipere ex una scintilla incendia passim :
Forsitan et rosea sol alte lampade lucens
Possideat multum caecis fervoribus ignem ³
Circum se, nullo qui sit fulgore notatuS, ¹
AEstiferum ut tantum radiorum exaugeat ictum.
Nec ratio solis simplex, nec certa patescit ‚
Quo pacto aestivis e partibus AEgocerotis
Brumales adeat flexus, atque inde revertens
Canceris ut vertat metas se ad solstitiales;
Lunaque mensibus id spatium videatur obire,
Annua sol in quo consumit tempora cursu :
Non , inquam , simplex his rebus reddita causa est;
Nam fleri vel cum primis id posse videtur,
Democriti quod sancta viri sententia ponit,

181

