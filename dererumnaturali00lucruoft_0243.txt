(v·38³·) DE RERUM NATURA LIB. VI. 223

Verterit hic partem, quopacto per loca septa
Insinuarit, et hinc dominatus ut extulerit se,

, Quidve nocere queat de coelo fulminis ictus,
Quod si Jupiter atque alii fulgentia· Divi
Terrifico quatiunt sonitu coelestia templa ,
Et jaciunt igneS, quo cuique est cumque voluptas ,
Cur, quibus incautum scelus aversabile cumque est,
Non faciunt, icti flammas ut fulguris halent
Pectore perfixo, documen mortalibus acre?
Et potius nullae sibi turpis consciu’ rei
Volvitur in flammis innoxius, inque peditur,
Turbine coelesti subito conreptus et igni?
Cur etiam loca sola petunt frustraque laborant?
An con brachia suefaciunt firmantque lacertos?
In terraque patris cur telum perpetiuntur
Obtundi? cur ipse sinit, neque parcit in hostes?
Denique, cur nunquam coelo jacit undique puro
Jupiter in terras fulmen sonitusque profundit?
An , simul ac nubes successere, ipse in eas tum
Descendit, prope ut hinc teli ‘determinet‘ ictus?
In mare qua porro mittit ratione? quid undas
Arguit, et liquidam molem camposque natantes?
Praeterea, si vult caveamus fulminis ictum, -
⁴ Cur dubitat facere ut possimus cernere missum P·
Si necopinantes autem vult opprimere igni, ‚
Cur tonat ex illa parte, ut vitare queamus?
Cur tenebras ante et fremituset murmura concit?
, Et simul in multas partes qui credere possis
Mittere? an hoc ausis nunquam contendere factum,
Ut fierent ictus uno sub tempore plures?

