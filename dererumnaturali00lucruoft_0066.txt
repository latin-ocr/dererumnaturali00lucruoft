46 T. LUCRETII CARI (v. 200.)

Plus utv parte foras emergant, exsiliantque3

Nec tamen haec, quantum est in se, dubitamu5‚ opinor,
Quin vacuum per inane deorsum cuncta ferantur.

Sic igitur debent flammae quoque posse per auras
Aeris expressae sursum succedere, quanquam

Pondera, quantum in se est, deorsum deducere pugnent.
Nocturnasque faces coeli sublime volanteS,

Nonne vides longos flammarum ducere tractus,

In quascunque dedit partes Natura meatum?

Non cadere in terram stellas et sidera cernis?

Sol etiam summo de vertice dissupat omnes

Ardorem in parteS, et lumine conserit arva ε

In terras igitur quoque selis vergitur a'rd0r31

¹ Transversosque volare per imbres fulmina cernis;
Nunc hinc, nunc illinc abrupti nubibus ignes
Concursant; cadit in terras vis flammea volgo,

Illud in his quoque te rebus cognoscere avemus ε
Corpora quum deorsum rectum per inane feruntur,
Ponderibus propriiS, incerto tempore ferme,
Incertisque lociS‚ spatio decedere paulum ,

Tantum quod nomen mutatum dicere possis.

Quod nisi declinare solerent, omnia deorsum,
Imbris uti guttae, caderent per inane profundum3
. Nec foret offensus natm, nec plaga creata
Principiis; ita nil unquam Natura creasset.

Quod si forte aliquis credit graviora potesse
Corpora ‚ quo citius rectum per inane feruntur,
Incidere e supero levioribus, atque ita plagas
Gignere‚ quae possint genitales reddere motus3
Avius a vera longe ratione recedit.

