 

(v. 503.) DE RERUM NATURA LIB. VI. 227

Humorem, veluti pendentia vellera lanae,

Quum supera magnum venti mare nubila portant.

’ Consimili ratione ex omnibus amnibus humor Ι
Tollitur in nubeS, quo quum bene semina aquarum
Multa modis multis convenere undique adaucta,
Confertae nubes vi venti mittere certant

Dupliciter3 nam vis venti contrudit, et ipsa

Copia nimborum, turba majore coorta,

Urget et e supero premit, ac facit effluere imbres,

Praeterea, quum rarescunt quoque nubila ventiS,
Aut dissolvuntur solis super icta calore,

Mittunt humorem pluvium, sti'llantque, quasi igni
Cera super calido tabescens multa liquescat.

Sed vehemens imber fit ,ubi vehementer utroque
Nubila vi cumulata premuntur, et impete venti z
At retinere diu pluviae longumque morari

‚ Consuerunt , ubi multa fuerunt semina aquarum,
Ι Atque alii's aliae nubes , nimbique rigantes
r Insuper, atque omni volgo de parte feruntur3
Terraque quum fumans humorem tota rehalat.

Hinc ubi sol radiis tempestatem inter opacam
Adversa fulsit nimborum aspergine contra ,

Tum color in nigris existit nubibus arqui.

Caetera, quae sursum crescunt sursumque creantur
Et quae concrescunt in nubibus omnia, prorsum
Omnia, nix, venti, grando, gelidaeque pruinae,

Et vis magna geli, magnum duramen aquarum,
Et 'mora quae fluvios passim refraenat euntes,
Perfacile est tamen haec reperire animoque videre,
Omnia quo pacto fiant quareve creentur,

15.

