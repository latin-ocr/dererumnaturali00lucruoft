 

(v. 1011.) DE RERUM NATURA LIB. V. 195

Castaque privatae Veneris connubia laeta
Cognita sunt, prolemque ex se videre creatam3 ’
J Tum genus humanum primum mollescere coepit ε
Ignis enim curavit, ut alsia corpora frigus
Non ita jam possent coeli sub tegmine ferre;
Et Ve'nus imminuit vires, puerique parentum
Blanditiis facile ingenium fregere superbum.
Tunc et amicitiam coeperunt jungere , habentes
Finitima inter se, nec laedere, nec violare;
Et* pueros commendarunt, muliebreque saeclum,
Vocibus et gestu quum balbe significarent,
Imbecillorum esse aequum misererier omnium.
Non tamen omnimodis poterat concordia gigni3
Sed bona magnaque pars servabant foedera casti :
Aut genus humanum jam> tum foret omne peremptum
Nec potuisset adhuc perducere saecla propagO.
At varios linguae sonitus Natura subegit
Mittere, et utilitas expressit nomina rerum;
Non alia longe ratione, atque ipsa videtur·
Protrahere ad gestum pueros infantia linguae ,
Quum facit, ut digito, quae sint praesentia, monstrent
Sentit enim vim quisque suam , quam possit abuti ε
Cornua nata prius vitulo quam frontibus exstent,
Illis iratus petit, atque infensus inurget. ,
At catuli pantherarum ‚ scymnique leonum
Unguibus ac pedibus jam tum , morsuque repugnant,
Vix dum quum ipsis sunt dentes unguesque creati ι
Alituum porro genus alis omne videmus
Fidere , et a pennis tremulum petere auxiliatum.
Proinde putare aliquem tum nomina distribuisse

13.

