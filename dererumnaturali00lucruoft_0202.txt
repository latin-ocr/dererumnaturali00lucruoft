182 T. LUCRETII CARI (v. 62'2.) “

Quanto quaeque magis sint terram sidera propter,

Tanto posse minus cum coeli turbine ferri3

Evanescere enim rapidas illius et acres

Imminui subter vires, ideoque relinqui

Paulatim solem cum posterioribu’ signiS‚

Inferior multo quod sit, quam fervida signa ,

Et inagis hoc lunam3 et quanto demissior ejus

Cursus abest procul a coe10‚ terrisque propinquat,

Tanto posse minus cum signis tendere cursum:

Flaccidiore etiam quanto jam turbine fertur s

Inferior quam sol, tanto magis omnia signa

Hanc adipiscuntur, circum praeterque feruntur ε

Propterea fit, ut haec ad signum quodque reverti

Mobilius videatur, ad hanc quia signa revisunt.
Fit quoque ut e mundi transversis partibus aer

Alternis certo fluere alter tempore possit,

Qui queat aestivis solem detrudere signis

Brumales usque ad flexus gelidumque rigorem ,

Et qui rejiciat gelidis a frigoris umbris

AEstiferas usque in partes et fervida signa3

Et ratione pari lunam stellasque putandum est

Quae volvunt magnos in magnis orbibus annm,

Aeribus posse alternis a partibus ire. i

Nonne vides etiam diversis nubila ventis
Diversas ire in partes, inferna supernis?
Qui minus illa queant per magnos aetheris orbeS,
AEstibus inter se diversis sidera ferri?

At nox obruit ingenti caligine terras;
Aut ubi de longo cursu sol extima coeli
Impulit, atque suos efflavit languidus ignes

