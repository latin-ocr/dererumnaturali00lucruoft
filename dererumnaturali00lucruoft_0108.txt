ss ’ T. LucRETn CAm μ. 261.)

Abstrahit invitum patrii sermonis egestas :
Sed tamen, ut potero summatim attingere , tangam.
Inter enim cursant primordia principiorum
Motibus inter se; nihil ut secernier unum
Possit, nec spatio fieri divisa potestas ε
Sed quasi multae vis unius corporis exstant.
Quod genus, in quovis animantum viscere volgo
Est odor et quidam calor et sapor; et tamen ex his
Omnibus est unum perfectum corporis augmen.
Sic calor atque aer et venti caeca potestas ⁷
Mista, creant unam naturam, et mobilis illa
Vis, initium motus ab se quae dividit ollis,
Sensifer unde oritur primum per viscera motus.
Nam penitus prorsum latet haec natura subestque;
Nec magis hac infra quidquam est in corpore nostro;
Atque anima est animae proporro totius ipsa :
Quod genus in nostris membris et corpore toto ‚
Mista latens animi- vis est animaeque potestas;
Corporibus quia de parvis ⁴paucisque creata est :
Sic tibi nominis haec expers viS‚ faeta minutis
Corporibus, latet; atque animai totius ipsa
Proporro est anima, et dominatur corpore toto ε
Consimili ratione necesse est ventus et aer,
Et calor inter se vigeant, commista per artUS‚
Atque aliis aliud subsit magis emineatque ,
Ut quiddam fieri videatur de omnibus unum3
Ne calor ac ventus seorsum ‚ seorsumque potestas
Aeris interimant sensum diductaque solvant.

Est etiam calor ille anim0‚ quem sumit in ira; .
Quum serviscit ‚ et ex oculis micat acribus ardor ’ἑ

