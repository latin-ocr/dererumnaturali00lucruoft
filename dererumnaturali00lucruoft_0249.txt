(v, 363.) DE RERUM'NATURA LIB. VI. 229
Protractaeque trabes impendent ire. paratae ‚
Et metuunt magni naturam credere mundi
’ Exitiale aliquod tempus clademque'manere,
Quum videant tantam. terrarum incumbere molem :
Quod nisi respirent venti, non ulla refraenet
Res, neque ab exitio possit reprendere euntes;
N unc quia respirant alternis inque gravescunt,
Et quasi conlecti redeunt ceduntque repulsi;
Saepius hane ob rem minitatur-terra ruinas,
Quam facit : inclinatur enim retroque recellit,
Et recipit prolapsa suas se in pondere sedes :
Hac igitur ratione vacillant omnia tecta,
Summa magis mediis, media imis, ima perhilum.

Est haec ejusdem quoque magni causa tremori5‚
Ventus ubi atque animae subito vis maxima quaedam ‚
Aut extrinsecus, aut ipsa a tellure coorta ,
In loca se cava terrai conjecit, ibique
Speluncas inter magnas fremit ante tumultu ‚
Versabundaque portatur; post incita quum vis
Exagitata foras erumpitur, et simul artam·
Diffindens terram magnum concinnat hiatum ε
In Tyria Sidone quod accidit, et fuit AEgis
In Peloponneso ε quas exitus hic animai
Disturbat urbeS‚ et terrae motus obortus!
Multaque praeterea ceciderunt moenia magnis
Motibus in terriS, et multae per mare pessum
Subsedere suis pariter cum civibus urbes,

’ Quod nisi prorumpit, tamen impetus ipse animai,

Et fera vis venti, per crebra foramina terrae
Dispertitur, ut horror, et incutit inde tremorem3

