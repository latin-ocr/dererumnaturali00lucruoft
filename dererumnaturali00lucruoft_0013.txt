 

PRAE FATIO.

Qum in hac Lucretii editione praestiterim, aut potius
praestare destinaverim, hujus rei quam brevissime potero
rationem reddam. Quum praeclarum hoc latinae poeseos
et veteris philosophiae monumentum notulis suscepi ad-
ornandum, non tam illud mihi proposui, ut nova in
medium proferrem, quam ut delectum adhiberem ad ea
quae alii jam de eo commentati essentg Inter omnes illos
tam praestantes viros , qui suum in hac re studium po-
suerunt, Creechium imprimis secutus sum et Forbige-
rum, quorum alter «periphrasi sua> prosaica ceterisque
adnotationibus doctissimis de interpretatione Lucretii
optime meruit*, » alter, praeter «plenissimam , quam vo-
cant, contextus historiam criticam , » commentarium
grammaticum et exegeticum, tum rerum copia , tum'do-
ctrina et sagacitate insignem, carmini subjunxit, et ex
largo Wakefieldi *penu quidquid ad poetae intellectum
adjuvandum maxime conferret, eleganti cura depromsit.

Quum textus, quem dicunt, jam ante constitutus esset
quam adnotandi Lucretii provinciam honestissimus mihi
traderet editor, a criticis notis et lectionum varietate affe-
renda , nisi ubi sententiae difficultas et corruptela crisim
, facere me juberent, prorsus abstinui. Vel sic tamen, ex·

¹⁶ Forbig. , Lucret. , p. xmx, not. 19. 1

