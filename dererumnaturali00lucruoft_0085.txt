 

(w 770.) DE RERUM NATURA LIB. 11.

<Continuo id fieri ut candens videatur et album :
Quod si caeruleis constarent aequora ponti
SeminibuS, nullo possent albescere pacto,

Nam quocunque modo perturbeS, caerula quae sint

Nunquam in marmoreum possunt migrare colorem.

Sin alio atque alio sunt semina tincta colore,
’ Quae maris efficiunt unum purumque nitorem:
Ut saepe ex aliis formis variisque figuris
Efficitur quiddam quadratum, unaeque figurae:
Conveniebat, uti in quadrato cernimus esse
Dissimiles formas; ita cernere in aequore ponti,
Aut alio in quovis uno puroque nitore,
Dissimiles longe inter se variosque coloreS.

-, Praeterea, nihil officiunt obstantque figurae
Dissimiles, quo quadratum minus omne sit extra:
At varii rerum impediunt prohibentque coloreS,
Quo minus esse uno possit res tota nitore.

Tum porro , quae ducit et inlicit, ut tribuamus
Principiis rerum nonnunquam, causa, coloreS,
Occidit; ex albis quoniam non alba creant-ur:
Nec quae nigra cluent, de nigris; sed variis de.
Quippe etenim multo proclivius exorientur
Candida de nullo , quam de nigrante colore,

Aut alio quoviS, qui contra pugnet et obstet.

Praeterea, quoniam nequeunt sine luce colores
Esse, neque in lucem exsistunt primordia rerum:
Scire licet quam sint nullo velata colore.

Qualis enim caecis poterit color esse tenebriS,
Lumine qui mutatur in ipsQ propterea quod
Recta aut obliqua percussus luce refulget?

5

65

