246 T. LUCRETII CARI (v. 1073.)

Corpore eum lanae, dirimi qui non queat usquam,
Non si Neptuni fluctu renovare operam des ‚
Non mare si totum velit eluere omnibus undis.
Denique res auro argentum concopulat una,
AErique aes plumbo fit uti jungatur ab albo,
Caetera jam quam multa licet reperire? quid ergo?
Nec tibi tam longis opus est ambagibus usquam,
Nec me tam multam hic operam consumere par est3
Sed breviter paucis restat comprendere multa.
Quorum ita texturae ceciderunt mutua contra,
Ut cava conveniant pleniS, haec illius, illa
Hujusque; inter se junctura horum optima constat.
Est etiam, quasi ut annellis hamisque plicata
Inter se *quaedam possint coplata teneri :
Quod magis in lapide hoc fieri ferroque videtur.
Nunc, ratio quae sit morbiS‚ aut unde repente
Mortiferam possit cladem conflare coorta
Morbida vis hominum generi, pecudumque catervis ‚
Expediam. Primum multarum semina rerum
Esse supra docui, quae sint vitalia nobis;
Et contra, quae sint morbo mortique, necesse est
Multa volare : ea quum casu εὐιιῑ forte coorta ‚
Et perturbarunt coelum, fit morbidus aer :
Atque ea vis omnis morborum pestilitasque,
Aut extrinsecuS, ut nubes nebulaeque superne
Per coelum veniunt, aut ipsa saepe coorta
De terra surgunt, ‘ubi putrorem humida nacta est,
Intempestivis pluviisque ¹et solibus icta.
Nonne vides etiam coeli novitate et aquarum
Tentari‚ procul a patria quicunque domoque

