224 T. LUCRETII CARI (v.413.)

At saepe est numero factum , fierique necesse est,
Ut pluere in multis regionibus et cadere imbreS‚
Fulmina sic uno fieri sub tempore multa.

Postremo , cur sancta Deum delubra , suasque
Discutit infesto 'praeclaras fulmine sedes ,
Et bene facta Deum frangit simulacra, suisque
Demit imaginibus violento volnere honorem?
Altaque cur plerumque petit loca? plurimaque hujus
Montibus in summis vestigia cernimus ignis?

Quod superest, facile est ex his cognoscere rebus ,
ΠΡΗΣΤΗΡΑΣ Graii quos ab re nominitarunt,
In mare qua missi veniant ratione superne.
Nam fit, ut interdum tanquam demissa cOlumna
In mare de coelo descendat, quam freta circum
Ferviscunt graviter spirantibus incita flabris;
Et quaecunque in eo tum sunt deprensa tumultu
Navigia , in summum veniunt vexata periclum.
Hoc fit, ubi interdum non quit vis incita venti
Rumpere, quam coepit, nubem; sed deprimit, ut sit
In mare de coelo tanquam demissa columna
Paulatim, quasi quid pugno brachiique superne
Conje'ctu trudatur et extendatur in undas3
Quam quum discidit, hinc prorumpitur 'in mare venti
Vis, et fervorem mirum concinnat in undis3
Versabundus enim‘turbo descendit, et illam
Deducit pariter· lento cum corpore nubem :
Quam simul ac gravidam detrusit ad aequora ponti,
Ille in aquam subito totum se immittit, et omne
Excitat ingenti sonitu mare fervere cogens.

Fit quoque, ut involvat venti se nubibus ipse

