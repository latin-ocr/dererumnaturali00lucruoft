248 T. LUCRETII CARI (v, 1

Nobis adversa, et coeli mutemus amictum3

An coelum nobis ultro Natura cruentum ·
Deferat, aut aliquid quo non consuevimus uti,
Quod nos adventu possit tentare recenti.

Haec ratio quondam morborum, et mortifer aestus
Finibu’ Cecropiis funestos reddidit agrm,
Vastavitque viaS, exhausit civibus urbem :
Nam penitus veniens AEgypti e finibus ortus ‚
Aera permensus multum camposque natanteS,
Incubuit tandem populo Pandionis; omnes
Inde catervatim morbo mortique dabantur.
Principio caput incensum fervore gerebant,

Et duplices oculos suffusa Ιυοὲ rubentes :
Sudabant etiam fauces intrinsecus atro
Sanguine, et ulceribus vocis via septa coibat,
Atque animi interpres manabat lingua cruore,
Debilitata malis, motu graviS, aspera tactu :
Inde, ubi per fauces pectus complerat, et ipsum
Morbida vis in cor moestum confluxerat aegris3
Omnia tum vero vitai claustra lababant z
Spiritus ore foras tetrum volvebat odorer'n,
Rancida quo perolent projecta cadavera ritu3
Atque animi prorsum vires totiuS, et omne
Languebat corpuS, lethi jam limine in ipso ε
Intolerabilibusque malis erat anxius anguor
Assidue comes, et gemitu commista querela :
Singultusque frequens noctem per saepe diemque,
Conripere assidue nervos et membra coactans,
Dissolvebat eos, defessos ante, fatigans.

132.)

