176 T. -LUCRETII cAm ’ (ιω.)

Intervalla ‚ vias, connexus ‚ pondera, plagaS,

ConcurSUS‚ motus turbabat, proelia miscenS‚ v

Propter dissimiles formas variasque figuras 3

Quod non omnia sic poterant conjuncta manere ,

Nec motus inter sesedare convenientes ε

Hoc est a terris altum secernere coelum ,

Et seorsum mare uti secreto humore pateret ‚

Seorsus item puri secretique aetheris ignes.
Quippe etenim primum terrai corpora quaeque,

Propterea quod erant gravia et perplexa , coibant,

In medioque imas capiebant omnia sedes :

Quae quanto magis inter' se perplexa coibant,

Tam magis expressere ea quae mare , sidera ‚ solem ,

Lunamque efficerent, et magni moenia mundi:

Omnia enim magis haec e laevibus atque rotundis

Seminibus ‚ multoque minoribu’ sunt elementis ,

Quam tellus; ideo per rara foramina terrae

Partibus erumpens primus se sustulit aether

Signifer, et multos secum levis abstulit ignes :

Non alia longe ratione , ac saepe videmUS,

Aurea quum primum gemmantes rore per herbas

Matutina rubent radiati lumina soliS,

Exhalantque lacus nebulam fluviique perennes;

Ipsa quoque interdum tellus fumare videtur:

Omnia quae sursum quum conciliantur in alto ‚

Corpore concreto subtexunt nubila coelum :

Sic igitur tum se levis ac diffusilis aether

Corpore concreto circumdatus undique sepsit,

Et late diffusus in omnes undique partes ,

Omnia sic avido complexu caetera sepsit.

