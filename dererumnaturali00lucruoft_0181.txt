DE RERUM NATURA LIB. V. 161

LIBER QUINTUS.

Qms potis est dignum pollenti pectore carmen
Condere, pro rerum majestate hisque repertis?
Quisve valet verbis tantum, qui fundere laudes

’ Pro meritis ejus possit, qui talia nobis

Pectore parta suo quaesitaque praemia liquit?
Nemo, ut opinor, erit mortali corpore cretus ε
Nam si, ut ipsa petit majestas cognita rerum ‚'
Dicendum est ε Deus ille fuit, DeuS, inclyte Memmi,
Qui princeps vitae rationem invenit eam, quae
Nunc appellatur Sapientia, quique per artem
Fluctibus e tantis vitam, tantisque tenebriS,
In tam tranquillo, et tam clara luce locavit.

Confer enim divina aliorum antiqua reperta ε
Namque Ceres fertur fruges, Liberque liquoris
Vitigeni laticem mortalibus instituisse;
Quum tamen his‘posset sine rebus vita manere ‚
Ut fama est aliquas etiam nunc vivere gentes :
At bene non poterat sine puro pectore vivi z
Quo magis hic merito nobis Deus esse videtur,
Ex quo nunc etiam per magnas didita gentes
Dulcia permulcent animos solatia vitae.

ι 1

