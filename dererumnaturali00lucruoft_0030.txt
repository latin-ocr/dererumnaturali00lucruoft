10 · T. LUCRETH CARI (V·260·}

Uberibus manat distentis :hinc nova proles
Artubus infirmis teneras lasciva per herbas
Ludit, lacte mero mentes percussa novellas.

Haud igitur penitus pereunt quaecunque videntur ε

Quando alid ex alio reficit Natura , nec ullam
Rem gigni patitur, nisi morte adjutam aliena.
Nunc age, res quoniam docui non posse creari
De nihilo , neque item genitas ad nil revocari;
Ne qua forte tamen coeptes diffidere dictis,
Quod nequeunt oculis rerum Primordia cerni;
Accipe praeterea, quae corpora tute necesse est
Confiteare esse in rebus , nec posse videri.
Principio, venti vis verberat incita pontum,
Ingentesque ruit naveS, et nubila differt3
Interdum rapido percurrens turbine campos
Arboribus magnis sternit, montesque supremos
Silvifragis vexat flabris : ita perfurit acri
Cum fremitu, saevitque minaci murmure pontus,
Sunt igitur venti nimirum corpora caeca ,
Quae mare, quae terraS, quae denique nubila coeli
Verrunt, ac subito vexantia turbine raptant.
Nec ratione fluunt alia stragemque propagant,
Ac quum mollis aquae fertur Natura repente
Flumine abundanti, quod largis imbribus auget
Montibus ex altis magnus decursus aquai,
’ Fragmina conjiciens silvarum , arbustaque tota;
Nec validi possunt pontes venientis aquai ,
Vim subitam tolerare z ita magno turbidus imbri,
Molibus incurrens validis cum viribus amniS,
Dat sonitu magno stragem , volvitque sub undis

 

