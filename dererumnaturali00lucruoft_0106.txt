86 Τ. LUCRETII CARI (v. 201.)

Et laevissima sunt, ita mobilitata feruntur ε
At contra quo quaeque magis cum corpore magno
Asperaque inveniuntur, eo stabilita magis sunt.

Nunc igitur, quoniam est animi natura reperta
Mobilis egregie, per quam constare necesse est
Corporibus parvis et laevibus atque rotundis ε
Quae tibi cognita res in multis, o bone, rebus
Utilis invenietur, et opportuna eluebit.

Haec quoque res etiam naturam deliquat ejus ,
Quam tenui constet textura, quamque loco se
Contineat parvo ‚ si possit conglomerari3
Quod simul atque hominem lethi secura quies est
Indepta, atque animi natura animaeque recessit,
Nil ibi limatum de toto corpore cernas
Ad speciem , nihil ad pondus : mors omnia praestat,
Vitalem praeter sensum calidumque vaporem.

Ergo animam totam perparvis esse necesse est
Seminibus , nexam per venaS, viscera, nervos :
Quatinus omnis ubi e toto jam corpore cessit,
Extima membrorum circum-caesura tamen se
Incolumem praestat, nee defit ponderis hilum :
Quod genus est Bacchi quum flos evanuit3 aut quum
Spiritus unguenti suavis diffugit in auras;

Aut aliquo quum jam succus de corpore cessit3

Nil oculis tamen esse minor res ipsa videtur
Propterea, neque detractum de pondere quidquam :
Nimirum quia multa minutaque semina succos
Efficiunt, et odorem in toto corpore rerum.

Quare etiam atque etiam mentis naturam animaeque
Scire licet perquam pauxillis esse creatam

