(v. m.) DE RERUM NATURA Lm. 1v. ω

Sunt infr-a nostros sensus , tantoque minora ‚

Quam quae primum oculi coeptant non posse tueri.

· Nunc tamen id quoque uti confirmem, exordia rerum
Cunctarum quarn sint subtilia, percipe paucis,

Primum animalia sunt jam partim tantula, eorum
Tertia pars nulla ut possit ratione videri ε

Horum intestinum quodvis quale esse putandum est?
Quid cordis globuS‚ aut oculi? quid membra? quid artus?
Quantula sunt? quid praeterea primordia quaeque,
Unde anima atque animi constet natura necessum est?
Nonne vides, quam sint subtilia, quamque minuta?

Praeterea , quaecunque suo de corpore odorem
Exspirant acrem, panaces, absinthia tetra,
Abrotonique graveS‚ et'tristia centaurea3
Horum unum quodvis leviter si forte ciebis ,’

Quam primum noscas rerum simulacra vagare
Multa, modis multis, nulla vi, cassaque sensu:
Quorum quantula pars sit imagO, dicere nemo est
Qui possit, neque eam rationem reddere dictis.

Sed, ne forte putes ea demum sola vagare,
Quaecunque ab rebus rerum simulacra recedunt;
Sunt etiam, quae sponte sua gignuntur, et ipsa
Constituuntur in hoc coelo ‚ qui dicitur aer-3
Quae multis formata modis sublime feruntur,

Nec speciem mutare suam liquentia cessant,
Et cujusque modi formarum vertere in ora.
Ut nubes facile interdum concrescere in alto
Cernimu8‚ et mundi speciem violare serenam,
Aera mulcentes motu; nam saepe gigantum
Ora volare videntur, et umbram ducere late3

