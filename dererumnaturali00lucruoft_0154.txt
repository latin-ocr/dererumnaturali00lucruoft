134 T. LUcRETn CARI (v. που.)

Nec porro poterunt. ipsi reprendere sese3

AEqua fides quoniam debebit semper haberi.

Proinde, quod in quoque est his visum tem pore, verum est„
Et, si non poterit ratio dissolvere causam ,

Cur ea quae fuerint juxtim quadrata , procul sint

Visa rotunda3 tamen praestat rationis egentem

Reddere mendose causas utriusque figurae,

Quam manibus manifesta suis emittere quaequam,

Et violare fidem primam, et convellere tota

Fundamenta , quibus nixatur vita salusque.

Non modo enim ratio ruat omniS, vita quoque ipsa

Concidat extemp10, nisi credere sensibus ausis ,

Praecipitesque locos vitare, et caetera, quae sint

In genere hoc fugienda, sequi, contraria quae sint :

Illa tibi est igitur verborum copia cassa Ἴ

OmniS, quae contra sensus instructa, parata est.
Denique ut in fabrica, si prava est regulaprima,

Normaque si fallax rectis regionibus exit,

Et libella aliqua si ex parti claudicat hilum3

Omnia mendose fieri atque obstipa necessum est,

Prava, cubantia , prona , supina atque absona tecta3

Jam ruere ut quaedam videantur velle, ruantque ,

Prodita judiciis fallacibus omnia primis.

Sic igitur ratio-tibi rerum prava necesse est

Falsaque sit, falsis quaecunque ab sensibus orta est.
Nunc alii sensus quo pacto quisque suam rem

Sentiat , haud quaquam ratio scruposa relicta est.

Principio, auditur sonus et vox omniS, in aures

Insinuata, suo pepulere ubi corpore sensum :

Corpoream quoque enim vocem constare fatendum est ,

