(v. 50.) DE RERUM NATURA Lm. I.

Disserere incipiam, et rerum primordia pandam,
Unde omnes Natura creet reS‚ auctet alatque ε
Quove eadem rursum Natura perempta *resolvat ι
Quae nos materiem, et genitalia corpora rebus
Reddunda in ratione vocare, et semina rerum
Appellare suemUS‚ et haec eadem usurpare
Corpora prima, quod ex illis sunt omnia primis.
Omnis enim per se Divum natura necesse est
Immortali aevo summa cum pace fruatur,
Semota ab nostris rebus, sejunctaque longe3
Nam privata dolore omni, privata periclis»,
Ipsa suis pollens opibus, nil indiga nostri, .
Nec bene promeritis capitur, nec tangitur ira.
Humana ante oculos foede quum vita jaceret
In terris, oppressa gravi sub Relligione‚
Quae caput va coeli regionibus ostendebat ‚
Horribili super aspectu mortalibus instans;
Primum Graius homo mortales tollere contra
Est oculos ausu& primusque obsistere contra :
Quem ›nec fama Deum, nec fulmina, nec minitanti
Murmure compressit coelum3 sed eo magis acrem
Virtutem inritat animi, confringere ut arcta
Naturae primus portarum claustra cupiret.
Ergo vivida vis animi pervicit, 'et 'extra
Processit longe flammantia moenia mundi

,Atque omne immensum peragravit mente animoque3

Unde refert nobis victor, quid possit oriri,

q Quid nequeat3'finita potestas denique quoique

Quanam sit ratione, atque alte terminus haerens. fa

Quare Relligio pedibus subjecta vicissim
1.

