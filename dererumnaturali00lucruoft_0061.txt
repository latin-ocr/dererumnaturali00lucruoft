(v. 5ο.) DE RERUM NATURA LIB. 11. [ιι

Versantur, neque fulgorem reverentur ab auro
Nec clarum vestis splendorem purpureai ‚

⁴ Quid dubitas quin omne sit hoc rationis egestaS,
Omnis quum in tenebris praesertim vita laboret?

Nam veluti pueri trepidant atque omnia caecis
In tenebris metuunt ε sic nos in luce timemus
Interdum nihilo quae sunt metuenda magis quam
Quae pueri in tenebris pavitant, finguntque futura.
Hunc igitur terrorem animi tenebrasque necesse est
Non radii solis-neque lueida tela diei
Discutiant, sed naturae species ratioque.

Nunc age z quo motu genitalia materiai
Corpora res varias gignant, genitasque resolvant,
Et qua vi faeere id cogantur, quaeve sit ollis
Reddita mobilitas magnum per inane meandi,
Expediam : tu te dictis praebere· memento.

Nam certe non inter se stipata cohaeret·
Materies; quoniam minui rem quamque· videmuS,
Et quasi longinquo fluere omnia cernimus aeVO,
Ex oculisque vetustatem subducere nostri-s:
Quum tamen incolumis videatur summa manere3
Propterea quia quae decedunt corpora cunque
Unde abeunt,minuunt, quo venere augmine donant,
Illa senescere at haec eontra florescere cogunt,
‚Nec remorantur ibi. Sic rerum summa novatur
Semper, et inter se mortales mutua vivunt:
Augescunt aliae gentes, aliae minuuntur;

Inque brevi spatio mutantur saecla animantum,
Et, quasi cursores, vitai lampada tradunt.
Si cessare putas rerum primordia posse,

