140 T. LUCRETH cAm (ν. 680.)

Nam fluere, et mitti volgo, spargique putandum est:
Verum aliis alius magis est animantibus aptuS,
Dissimiles propter formas : ideoque per auras
. Mellis apeS, quamvis longe , ducuntur odore,
Volturiique cadaveribus3 tum fissa ferarum
Ungula-quo tulerit gressum, promissa canum vis
Ducit3 et humanum longe praesentit odorem
Romulidarum arcis servator, candidus anser:
Sic aliis alius nidor datus ad sua quemque
Pabula ducit, et a tetro resilire veneno
Cogit, eoque modo servantur saecla ferarum.

Hic odor ipse igitur, nares quicunque lacessit,
Est alio ut possit permitti longius alter:
Sed tamen haud quisquam tam longe fertur eorum,
Quam sonituS, quam vox3 mitto jam dicere, quam res
Quae feriunt oculorum acieS‚ visumque lacessunt.
Errabundus enim tarde venit , ac perit ante ‚
Paulatim facilis distractus in aeris auras:
Ex alto primum quia vix emittitur ex re :
Nam penitus fluere atque recedere rebus odores
Significat, quod fracta magis ,redolere videntur Ι
Omnia , quod contrita, quod igni conlabefacta.
Deinde videre licet majoribus esse creatum
Principiis voci3 quoniam per saxea septa
Non penetrat, qua vox volgo sonitusque feruntur:
Quare etiam q'uod olet, non tam facile esse videbis
Investigare , in qua sit regione locatum :
Refrigescit enim cunctando plaga per auraS,
Nec calida ad sensum decurrit nuntia rerum :
Errant saepe canes itaque, et vestigia quaerunt.

