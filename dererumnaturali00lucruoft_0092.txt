72 ’ Τ. LUCRETH cAm (v. 980.)

Ipsa quoque ex aliis debent constare elementis;

Inde alia ex aliis, nusquam consistere ut ausis.

Quippe sequar, quodcunque loqui, ridereque dices

Et sapere, ex aliis eadem haec facientibu5‚ ut sit.

Quod si delira haec furiosaque cernimus esse,

Et ridere potest ex non ridentibu' factus ‚

Et sapere et doctis rationem reddere dictis, ’

Non ex seminibus sapientibus atque disertis:

Qui minus esse queant ea quae sentire videmUS‚

Seminibus permista carentibus undique sensu?
Denique coelesti sumus omnes semine oriundi:

Omnibus ille idem pater est, unde, alma liquentes

Humorum guttas mater quum terra recepit,

Foeta parit nitidas fruges arbustaque laeta,

Et genus humanum3 parit omnia saecla ferarum

Pabula quum praebet, quibus omnes corpora pascunt,

Et dulcem ducunt vitam prolemque propagant.

Quapropter merito maternum nomen adepta est3

. Cedit item retro, de terra quod fuit ante,

In terras; et quod missum est ex aetheris oris,

Id rursum coeli relatum templa receptant.

Neve putes aeterna minus residere potesse

Corpora prima, quod in summis fluitare videmus

Rebus et interdum nasci subitoque perire3

Nec sic interimit mors res,¹ ut materiai

Corpora conficiat, sed coetum- dissupat ollis :

Inde aliis aliud conjungit, et efficit omnes

Res ut convertant formas ‚ mutentque coloreS,

Etcapiant sensuS‚ et puncto tempore reddant:

Ut noscas referre eadem primordia rerum

