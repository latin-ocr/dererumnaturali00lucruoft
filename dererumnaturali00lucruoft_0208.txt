188 T. LUCRETII CARI (V·⁸02·)

Linquunt‚ sponte sua victum vitamque petentes,
Tum tibi terra dedit primum mortalia saecla ε
Multus enim calor atque humor superabat in arvis.
Hinc uhi quaeque loci regio opportuna dabatur,
Crescebant uteri terrae radicibus apti;
Quos ubi tempore maturo patefecerat aetas
Infantum, fugiens humorem, aurasque petissenS,
Convertebat ibi Natura foramina terrae,
Et succum veniscogebat fundere apertis
Consimilem lactis3 sicut nunc foemina quaeque
Quum peperit, dulci repletur lacte, quod omnis -
Impetus in mammas convertitur ille alimenti.
Terra cibum pueris, vestem vapor, herba cubile
Praebebat multa et molli lanugine abundans.

At novitas mundi nec frigora dura ciebat,
Nec nimios aestUS‚ nec magnis viribus auras z
Omnia enim pariter crescunt, et robora sumunt;
Quare etiam atque etiam maternum nomen adepta
Terra tenet merit0, quoniam genus ipsa creavit
Humanum, atque animal prope certo tempore fudit
Omne, quod in magnis bacchatur montibu’ passim,
Aeriasque simul volucres variantibu’ formiS.

Sed quia finem aliquem pariendi debet habere,
Destitit3 ut mulier spatio defessa vetusto :
Mutat enim mundi naturam totius aetas ‚
Ex alioque alius status excipere omnia debet,
Nec manet ulla sui similis res-3 omnia migrant,
Omnia commutat Natura, et vertere cogit :
Namque aliud putrescit, et aevo debile languet3
Porro aliud concrescit, et e contemtibus exit.

