4ο Τ. LUCRETII CARI (v. 20.)

Ergo corpoream ad naturam pauca videmus
Esse opus omnino , quae demant cunque dolorem,
Delicias quoque uti multas substernere possint3
Gratius interdum neque natura ipsa requirit.

S1 non aurea sunt juvenum simulacra per aedes
Lampadas igniferas manibus retinentia dextris(
Lumina nocturnis epulis ut suppeditentur; ,

Nec domus argento fulget , auroque renidet3
Nec citharis reboant laqueata aurataque templa:
Attamen inter se prostrati, in gramine molli,
Propter aquae rivum, sub ramis arboris altae,
Non magnis opibuS, jucunde corpora curant;
Praesertim quum tempestas arridet, et anni
Tempora conspergunt viridantes floribus herbas.
Nec calidae citius decedunt corpore febreS,
Textilibus si in picturis ostroque rubenti
Jactaris,'quam si plebeia in veste cubandum est.

Quapropter, quoniam nil nostro in corpore gazae
Proficiunt, neque nobilitaS, neque gloria regni,
Quod superest, animo quoque nil prodesse putandum,
Si non, forte tuas legiones per loca campi
Fervere quum videas belli simulacra cienteS,
Fervere quum videas classem lateque vagari,

His tibi cum rebus timefactae relligiones
Effugiunt animo pavidae, mortisque timores
Tum vacuum pectus linquunt curaque solutum.

Quod si ridicula haec ludibriaque esse videmuS,
Reveraque metus hominum curaeque sequaces
Nec metuunt sonitus armorum nec fera tela,
Audacterque inter reges rerumque potentes

