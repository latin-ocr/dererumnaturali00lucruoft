186 Τ. LUCRETII CARI (v. 742.)

Inde Autumnus adit.; graditur simul Evius Evan3
Inde aliae tempestates ventique sequuntur,

Altitonans Vulturnus et Auster fulmine pollens :
Tandem Bruma nives adfert, pigrumque rigorem ’
Reddit; Hyems sequitur, crepitans ac dentibus Algus :
Quo minus est mirum, si certo tempore luna
Gignitur, et certo deletur tempore rurSUS,

Quum fieri possint tam certo tempore multa.

Solis item quoque defectUS, lunaeque latebraS,
Pluribus e causis fieri tibi posse putandum est :
Nam cur luna queat terram secludere solis
Lumine, et a terris altum caput obstruere eii,
Objiciens caecum radiis ardentibus orbem3
Tempore eodem aliud facere id non posse putetur
Corpus , quod cassum labatur lumine semper?
Solque suos etiam dimittere languidus ignes
Tempore cur certo nequeat, recreareque lumen,
Quum loca praeteriit flammis infesta per auraS,
Quae faciunt ignes interstingui atque perire?

Et cur terra queat lunam spoliare vicissim
Lumine, et oppressum solem super ipsa tenere,
Menstrua dum ‘rigidas coni perlabitur umbras3
Tempore eodem, aliud nequeat succurrere lunae
CorpuS, vel supera solis perlabier orbem,
Quod radios interrumpat lumenque profusum?
Et tamen ipsa suo si fulgit luna nitore,

Cur nequeat certa mundi languescere parte ,
Dum loca luminibus propriis inimica pererrat?

Quod superest, quoniam magni per caerula mundi
Qua fieri quidquid posset ratione, resolvi3

