60 T. LUCRETII CARI (V· 620·)

Et Phrygio stimulat numero cava tibia menteS,
Telaque praeportant, violenti signa furoriS,
Ingratos animOS, atque impia pectora ‘volgi
Conterrere metu quae possint numine Divae.
Ergo quum primum, magnas invecta per urbes,
Munificat tacita mortales muta salute,
AEre atque argento sternunt iter omne viarum,
Largifica stipe ditantes, ninguntque rosarum
Floribus , umbrantes matrem comitumque catervas.
Hic armata manus (Curetas nomine Graii
Quos memorant Phrygios) inter se forte catenas
Ludunt, in numerumque exsultant, sanguine laeti3 et
Terrificas capitum quatientes numine cristaS,
Dictaeos referunt Curetas , qui Jovis, illum
Vagitum in Creta quondam occultasseferuntur:
Quum pueri circum puerum pernice chorea,
Armati in numerum pulsarent aeribus aera,
Ne Saturnus eum malis mandaret adeptus,
. AEternumque daret matri sub pectore volnus,
Propterea magnam armati matrem comitantur,
Aut quia significant Divam praedicere, ut armis
Ac virtute velint patriam defendere terram,
Praesidioque parent decorique parentibus esse.
Quae bene et eximie quamvis disposta ferantur,
Longe suntv tamen a vera ratione repulsa;
Omnis enim per se Divum natura necesse est
Immortali aevo summa cum· pace fruatur,
Sernota a nostris rebus sejunctaque longe.
Nam privata dolore omni, privata pericliS,
Ipsa suis pollens opibus, nihil indiga nostri,

