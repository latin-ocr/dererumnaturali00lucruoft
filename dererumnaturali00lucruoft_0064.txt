44 T. LUCRETII CARI (V- 140·)
Nec, quibus id faciant plagis, apparet aperte.

Nunc, quae mobilitas sit reddita materiai
CorporibuS, paucis licet hinc cognoscere, Memmi.
Primum , Aurora novo quum spargit·=lumine terraS,
¹ Et variae volucres, nemora avia pervolitanteS‚
Aera per tenerum liquidis loca vocibus opplent;
Quam subito soleat sol ortus tempore tali
Convestire sua perfundens· omnia luce,
Omnibus in promptu manifestumque esse videmus.
At vapor is quem sol mittit, lumenque serenum, ’
Non per inane meat vacuum3 quo tardius 'ire
Cogitur, aerias quasi quum diverberet undas:
Nec singillatim corpuscula quaeque vaporis ,
Sed complexa meant inter se, cunque globata.
Quapropter simul inter se retrahuntur3 et extra
Officiuntur, uti cogantur tardius ire.
At quae sunt solida primordia simplicitate,
Quum per inane meant vacuum, nec res remoratur
Ulla foriS, atque ipsa suis e partibus unum,
Unum in quem coepere locum connixa feruntur3
Debent nimirum praecellere mobilitate,
Et multo citius ferri quam lumina solis;
Multiplicisque loci spatium transcurrere eodem
Tempore quo solis pervolgant fulgura coelum:
Nam neque consilio debent tardata morari,
Nec perscrutari primordia singula quaeque,
Ut videant qua quidque geratur cum ratione„

At quidam contra haec, ignari, materiai
Naturam non posse, desim sine numine, rentur,
Tantopere humanis rationibus ac moderatiS,

