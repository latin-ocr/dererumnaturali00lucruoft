74 v · Τ. LUCRETII CARI (v. 1040.)

Exspuere ex animo rationem : sed magis acri

Judicio perpende, et, si tibi vera videtur,

Dede manus t aut, si falsa est, accingere contra.

Quaerit enim ratione animus, quum summa loci sit

Infinita foriS, haec extra moenia mundi,

Quid sit ibi porr0, quo prospicere usque velit menS,

Atque animi jactus liber quo pervolet ipse.
Principio, nobis in cunctas undique parteS,

Et latere ex utroque infra superaque, per omne

Nulla est finis‚¹uti docui, res ipsaque per se

Vociferatur, et elucet natura profundi. ’

Nullo jam pacto verisimile esse putandum est,

Undique quum vorsus spatiu'm vacet infinitum,

Seminaque innumero numero , summaque profianda

Multimodis volitent aeterno percita motu ‚

Hunc unum terrarum orbern coelumque creatum,

Nil agere illa foris tot corpora materiai, i

Quum praesertim hic sit Natura factuS, et ipsa

Sponte sua forte offensando semina rerum

Multimodis, temere , incassum frustraque coacta,

Tandem colarint ea, quae conjecta repente,

Magnarum rerum fierent exordia semper,

Terrai, maris· et coeli, generisque animantum.

Quare etiam atque etiam tales fateare neeesse est

Esse alios alibi congressus materiai,

Qualis hic'est, avidocomplexu quem tenet aether.
Praeterea , quum materies est multa parata,

Quum locus est praestO, nec res nec causa moratur

Ulla, geni debent nimirum et confieri res.

Nunc et seminibus si tanta est copia, quantam

