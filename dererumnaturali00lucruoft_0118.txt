93 . T. LUCRETH CARI (v. 5612}

Cassum anima corpus durare et sensibus uti. '
Scilicet, avolsus radicitus ut nequit ullam
Dispicere ipse oculus rem , seorsum corpore tot03
Sic anima atque animus per se nil posse videntum
Nimirum, quia per venas et viscera mistim , v
Per nervos atque ossa tenentur corpore ab omni:
Nec magnis intervallis primordia possunt ¹
Libera dissultare3 ideo conclusa moventur
Sensiferos motuS, quos extra corpuS, in auras
AeriS, haud possunt post mortem ejecta moveri;
Propterea quia non simili ratione tenentur:
Corpus enim atque animans erit aer, si cohibere
Sese anima, atque in eo poterit concludere motus ,
Quos ante in nervis et in ipso corpore agebat.
Quare etiam atque etiam, resoluto corporis omni
Tegmine, et ejectis extra vitalibus auris ,
Dissolvi sensus animi fateare necesse est
Atque animam, quoniam conjuncta est causa duobus.
Denique, quum corpus nequeat perferre animai
Dissidium, quin id tetro tabescat odore;
Quid dubitas, quin ex imo penitusque coorta
Emanarit, uti fumus, diffusa animae vis?
Atque ideo tanta mutatum putre ruina
Conciderit corpus penituS‚ quia mota loco sunt
Fundamenta foras animae manantque per artus,
Perque viarum omnes flexuS, in corpore qui sunt,
Atque foramina? Multimodis ut noscere possis
Dispertitam animae naturam exisse per artus3
Et prius esse sibi distractam, corpore in ipso, ·
Quam prolapsa foras enaret in aeris auraS.

