t 10 Τ. LUCRETII CARI (v. 92 ῐ-)

, Nulla dies nobis moerorem e pectore demet.
Illud ab hoc igitur quaerendum est, quid sit amari
Tantopere‚ ad somnum si res redit atque quietem,
Cur quisquam aeterno possit tabescere luctu?
Hoc etiam faciunt, ubi discubuere, tenentque
Pocula saepe homines ‚ et inumbrant ora coronis ‚
Ex animo ut dicant ε Brevis hic est fructus homullis;
Jam fuerit, neque post unquam revocare licebit.
Tanquam in morte mali cumprimis hoc sit eorum,
Quod sitis exurat miseros atque arida torreat3
Aut aliae cujus desiderium insideat rei. ξ
Nec sibi enim quisquam tum se vitamque requirit,
Quum pariter mens et corpus sopita quiescunt3
Nam licet aeternum per nos sic esse soporem3
Nec desiderium nostri nos adtigit ullum :
Et tamen haudquaquam nostros tunc illa per artus
Longe ab sensiferis primordia motibus errant ,
Quin conreptus homo ex somno se conligitipse.
Multo igitur mortem minus ad nos esse putandum ‚
’ Si minus esse potest, quam quod nihil esse videmus„
Major enim turbae disjectus materiai
Consequitur letho, nec quisquam expergitus exstat,
Frigida quem semel est vitai pausa secuta.
Denique, si vocem rerum Natura repente
Mittat ‚ et hoc aliquoi nostrum sic increpet ipsa ε
«Quid tibi tantopere est , mortalis ‚ quodnimis aegris
Luctibus indulges? quid mortem congemis ac fles?
Nam si grata fuit tibi vita anteacta priorque,
Et non omnia, pertusum congesta quasi in vas ‚
Commoda perfluxere, atque ingrata interiere3

