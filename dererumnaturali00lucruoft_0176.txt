156 Τ. LUCRETII CARI (v. 1160.)

Prae macie ε ΡΑΔΙΝΗ vero est, jam mortua‘tussi z
At gemina et mammosa ‚ Ceres est ipsa ab Iaccho :
simula, ΣΙΛΗΝΗ, ac satyra est t labiosa, ΦΙΑΗΜΑ.
Caetera de genere hoc, longum est, si dicere coner.
Sed tamen esto jam quantovis voris honore,
Quoi Veneris membris vis omnibus exoriatur :
Nempe aliae quoque sunt3 nempe hac sine viximus ante3
Nempe eadem facit ‚ et scimus facere omnia turpi3
Et miseram tetris se suffit odoribus ipsa,
Quam famulae longe fugitant, furtimque cachinnant.
At lacrymans exclusus amator⁴ limina saepe
Floribus ct sertis operit, postesque superbos
Unguit amaracin0‚ et foribus miser oscula figit :
Quem si jam admissum, venientem offenderit aura
Una modo ‚ causas abeundi quaerat honestas;
Et meditata diu cadat alte sumpta querela;
Stultitiaeque ibi se damnet , tribuisse quod illi
Plus videat, quam mortali concedere par est.
Nec Veneres nostras hoc fallit3 quo magis ‚ipsae
Omnia summopere hos vitae postscenia celant,
Quos retinere volunt, adstrictosque esse invamore ;
Nequicquam3 quoniam tu animo tamen omnia possis
Protrahere in lucem, atque omnes anquirere nisus z
Et si hello animo est, et non odiosa, vicissim ,
Praetermittet te humanis concedere rebus,
Nec mulier semper ficto suspirat amore3
Quae complexa viri corpus cum corpore jungit,
Et tenet adsuctis humectans oscula labris :
Nam facit ex animo saepe, et communia quaerens
Gaudia, sollicitat spatium decurrere amoris ε

