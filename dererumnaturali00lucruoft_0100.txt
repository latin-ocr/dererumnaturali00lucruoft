80 · T. LUCRETII CARI (v. α 1.)

Cana cadens violat z semperque innubilus aether
Integit‚ et large diffuso lumine ridet.
Omnia suppeditat porro Natura, neque ulla
Res animi pacem delibrat tempore in ullo ε
At contra nusquam apparent Acherusia templa3
Nec tellus obstat, quin omnia dispiciantur,
Sub pedibus quaecunque infra per inane geruntur.
His tibi me rebus quaedam divina voluptas
Percipit atque horror, quod sic Natura, tua vi
Tam manifesta patet ex omni parte retecta.

Et quoniam docui, cunctarum exordia rerum
Qualia sint; et quam variis distantia formis,
ν Sponte sua volitent alterno percita motu3
Quoque modo possint ex his res quaeque creari3
Hasce secundum res animi natura videtur
-Atque animae claranda meis jam versibus esse;
Et metus ille foras praeceps Acheruntis agendus
FundituS, humanam qui vitam turbat ab imo,
Omnia suffundens mortis nigrore, neque ullam
Esse voluptatem liquidam puramque relinquit.

Nam , quod saepe homines morbos magis esse timendos
Infamemque ferunt vitam, quam Tartara lethi3
Et se scire animi naturam, sanguinis esse,
Nec prorsum quidquam nostrae rationis egere:
Hinc licet advertas animum , magis omnia laudiS,
>Aut etiam venti, si fert ita forte voluntas,
Jactari causa ‚ quam quod res ipsa probetur.
Extorres iidem patria, longeque fugati
Conspectu ex hominum ‚ foedati crimine turpi,
Omnibus aerumnis affecti denique, vivunt:

