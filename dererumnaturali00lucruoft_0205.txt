(ἢ. 712.) DE RERUM NATURA LlB. V. 185

Consimilem ,cursusque viam sub sole tenere3
Propterea fit uti videantur dicere verum.

Est etiam quoque uti proprio cum lumine possit
Volvier, etv varias splendoris reddere formas; ’  
Corpus enim *licet esse aliud, quod fertur et una
Labitur, omnimodis occursans officiensque3 ’
Nec potis est cerni, quia cassum lumine fertur.
Versarique potest, globus ut si forte pilai,
Dimidia ex parti candenti lumine tinctus,
Versandoque globum variantes edere formas;
Donicum eam partem ‚ quaecunque est ignibus aucta,
Ad speciem vertit nobis oculosque patentes3
Inde minutatim retro contorquet, et aufert
Luciferam partem glomeraminis atque pilai:

Ut Babylonica Chaldaeum doctrina refutans ἡ
Astrologorum artem contra convincere tendit ι
Proinde quasi fieri nequeat quod pugnat uterque ‚
Aut minus hoc illo sit cur amplectier ausis,

Denique cur nequeat semper nova luna' creari,
Ordine formarum certo certisque figuris, ·

Inque dies privos abolescere quaeque creata,

Atque alia illius reparari in parte locoque,

Difficile est ratione docereet vincere verbis3

Ordine quum videas tam certo multa creari z

It ver, et VenuS‚ et Veneris praenuntius ante

Pinnatus graditur Zephyrus vestigia propter3

Flora quibus mater praespergens ante viai

*³ Cuncta coloribus egregiis et odoribus opplet.
Inde loci sequitur calor aridus ‚ et comes una
Pulverulenta Ceres», et Etesia flabra Aquilonum :

 

