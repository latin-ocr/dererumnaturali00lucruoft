90 ’ Τ. LUCRETH CARI (v. 321

Usque adeo naturarum vestigia linqui
Parvola, quae nequeat ratio depellere dictis ‚
Ut nihil impediat dignam ms degere vitam.
Haec igitur natura tenetur corpore ab omni,
Ipsaque corporis est custos et causa salutiS.
Nam communibus inter se radicibus haerent,
Nec sine pernicie divelli posse videntur.
Quod genus , e thuris glebis evellere odorem
Haud facile est , quin intereat natura quoque ejus;
Sic animi atque animae naturam corpore toto
Extrahere haud facile est, quin omnia dissolvantur ε
Implexis ita principiiS, ab origine prima ,
Inter se fiunt , consorti praedita vita :
Nec sine vi quidquam alterius sibi posse videtur
CorporiS‚ atque animi seorsum sentire potestas;
Sed communibus inter eos conflatur utrinque
Motibus accensus nobis per viscera sensus.
Praeterea, corpus per se nec gignitur unquam ‚
Nec crescit, nec post mortem durare videtur.
Non enim, ut humor aquae dimittit saepe vaporem,
Qui datus est3 neque ab hac causa convellitur ipse3
Sed manet incolumis : non, inquam ‚ sic animai
Discidium possunt artus perferre relicti :
Sed penitus pereunt convolsi , conque putrescunt :
Ex ineunte aevo sic corporis atque animai
Mutua vitales discunt contagia motuS‚ «
Maternis etiam in membris, alvoque reposta;
Discidium ut nequeat fieri sine peste maloque :
Ut videm, quoniam conjuncta est causa salutiS‚
Conjunctam quoque naturam consistere eorum.

