(noas.) DE RERUM NATURA LIB. vl. 231

Tum porro venti magnam quoque tollere partem
Humoris possunt verrentes aequora ponti ε
· Una nocte vias quoniam Persaepe videmus
Siccari, mollisque luti concrescere crustas,
Praeterea, docui multum quoque' tollere nubes
Humorem magno conceptum ex aequore ponti,
Et passim toto terrarum spargere in orbe,
Quum pluit in terris, et venti nubila portant.
Postrem0, quoniam raro cum corpore tellus
Est, et conjunctas oras maris undique cingit,
Debet, ut in mare de terris venit humor aquai,
In terras itidem manare ex aequore salso;
Percolatur enim viruS, retroque remanat
Materies humoriS, et ad caput amnibus omnis
Confluit3 inde super terras redit agmine dulci,
Qua via secta semel liquido pede detulit undas.
Nunc ratio quae sit, per fauces montis ut AEtnae
Exspirent ignes interdum turbine tantO, ’
Expediam : neque enim media de clade coorta
Flammae tempestaS, Siculum dominata per agrOS,
Finitimis ad se convertit gentibus ora,
Fumida quum coeli scintillare omnia templa
Cernentes , pavida complebant pectora cura,
Quid moliretur rerum Natura novarum.
Hisce tibi rebus late· est alteque videndum ‚
Et longe cunctas in partes dispiciendum,
Ut reminiscaris summam rerum esse profundam ‚
Et videas coelum summai totius unum
Quam sit parvula pars, et quam multesima constet,
Et quota pars homo terrai sit totius unus.

 

