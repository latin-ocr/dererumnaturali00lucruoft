70 T. LUCRETII CARI · (mozo-³

Scilicet ut nequeant homineS‚ armenta feraeque
Inter sese ullam rem gignere conveniendo
Per Veneris reS, extra homines, armenta ferasque.
Quod si forte suum dimittunt corpore sensum,
‘Atque alium capiunt, quid opus fuit attribui quod
Detrahitur? Turn praeterea (quod fugimus ante),
Quatinus in pullos animales vertier ova
*Cernimus alituum, vermesque effervere, terram
Intempestivos quum putror cepit ob imbres ε
Scire licet gigni posse ex non sensibu’ sensus.
Quod si forte aliquis dicet duntaxat oriri
Posse ex non sensu sensus ‚ mutabilitate
Ante aliqua, tanquam partum, quam proditur extra:
Huic satis illud erit planum facere atque probare,
Non fieri partum nisi concilio ante coacto;
Nec commutari quidquam sine conciliatu
Primorum, ut nequeant ullius corporis esse
Sensus ante ipsam genitam naturam animantis.
Nimirum quia materies disjecta tenetur
Aere, fluminibuS, terris flammaque creatis:
Nec congressa modo vitales convenienti
Contulit inter se motuS‚ quibus omnituentes
Accensi sensus animantem quamque tuentur.
Praeterea, quamvis animantem grandior ictus 7
Quam patitur natura, repente adfligit, et omnes
Corporis atque animi pergit confundere sensus.
Dissolvuntur enim positurae principiorum,
Et penitus motus vitales impediuntur-3
Donec materieS‚ omnes concussa per artUS‚
Vitales animae nodos· e corpore solvit,

