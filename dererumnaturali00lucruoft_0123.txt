ι «μ’-,ι ,

(V·7¹²·) DE RERUM NATURA LIB. 111. 103

Quapropter , neque natali privata videtur

Esse die natura animae, neque funeris expers.
Semina praeterea linquuntur, necne, animai

Corpore in exanimo? quod si linquuntur et insunt,

Haud erit, ut merito immortalis possit haberi ;

Partibus amissis quoniam libata recessit.

’ Sin, ita sinceris membriS, ablata profugit,

Ut nullas partesin corpore liquerit ex se;

Unde cadavera, rancenti jam viscere, vermes ‚ ’

Exspirant? atque unde animantum copia tanta, f

' Exos et exsanguis , tumidos perfluctuat artus?
Quod si forte animas extrinsecus insinuari

VermibuS, et privas in corpora posse venire

Credis; nee reputas cur millia multa animarum

conveniant, unde una recesserit 3. hoc tamen est, ut

Quaerendum videatur et in discrimen agendum ε

. Utrum tandem animae venentur semina quaeque

Vermiculorum , ipsaeque sibifabricentur, ubi sint3
An jam corporibus perfectis insinuentur.

At neque», cur faciant* ipsae, quareve laborent,
Dicere suppeditat3 neque enim, sine corpore quum sunt ,
Sollicitae volitant morbiS, algoque, fameque:
Corpus enim magis his vitiis adfine laborat3

Et mala multa animus contagi fungitur ejus,

Sed tamen his esto quamvis facere utile corpuS,
Quod subeant : at, qua possint, via nulla videtur.
Haud igitur faciunt animae sibi corpora et artuS.
Nec tamen est, ut jam perfectis insinuentur
Corporibus; neque enim poterunt subtiliter csse
Connexae, neque consensu contagia fient.

