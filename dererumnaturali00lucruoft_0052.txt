32 T. LUCRETII CARI (v. 920.)

Nunc age , quod superest cognosce, et clarius audi.
N ec me animi fallit, quam sint obscura3 sed acri
Percussit thyrso laudis spes magna meum cor,

Et simul incussit suavem mi in pectus amorem
Musarum , quo nunc instinctus , mente vigenti
Avia Pieridum peragro loca, nullius ante

Trita solo; juvat integros accedere fontes ,

Atque haurire3 juvatque novos decerpere floreS,
Insignemque meo capiti petere inde coronam,
Unde prius nulli velarint tempora Musae ·:
Primum, quod magnis doceo de rebus, ‘et arctis
Relligionum animos nodis exsolvere pergo :
Deinde, quod obscura de re tam lucida pango
Carmina, Musaeo contingens cuncta'lepore.

Id quoque enim non-ab nulla ratione videtur,
Sed veluti pueris absinthia tetra medentes

Quum dare conantur, prius‘10ras pocula circum
Contingunt mellis dulci flavoque liquore,

Ut puerorum aetas improvida ludificetur
Labrorum tenUS, interea perpotet amarum
Absinthi laticem, deceptaque ‘non capiatur,

Sed potius tali facto recreata valescat :

Sic ego nune, quoniam haec ratio plerumque ,videtur
Tristior esse, quibus non est tractata, retroque
Vulgus abhorret ab hac ε volui tibi suaviloquenti
Carmine Pierio rationem exponere nostram,

Et quasi Musaeo dulci contingere melie;

Si tibi forte animum tali ratione tenere

Versibus in nostris possem, dum perspicis omnem
Naturam rerum 3, qua constet compta figura.

