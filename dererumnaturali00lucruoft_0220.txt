- 200 '1*.LUCR1=:TJICAR1 ’ (v-ufvx.)

Pervolgarit, et ararum compleverit urbeS‚ .
Suscipiendaque curarit solemnia sacra,
Quae nunc in magnis florent sacra rebu’ locisque;
Unde etiam nunc est mortalibus insitus horror, ,
Qui delubra Deum nova toto suscitat orbi
Terrarum, et festis cogit celebrare diebuS,
Non ita difficile est rationem reddere verbis,
Quippe etenim jam tum Divum mortalia saecla
Egregias animo facies vigilante videbant,
Et magis in somnis mirando corporis auctu :
His igitur sensum tribuebant, propterea quod
Membra movere videbantur, vocesque superbas
Mittere, pro facie praeclara et viribus amplis.
AEternamque dabant vitam, quia semper eorum
Suppeditabatur facies ‚ et forma manebat
(Et manet omnino), et quod tantis viribus auctos
Non temere ulla vi convinci posse putabant.
Fortunisque ideo longe praestare putabant ‚
Quod mortis timor haud quemquam vexaret eorum ,
Et simul in somnis quia multa et mira videbant
Efficere, et nullum capere ipsos inde laborem.
Praeterea, coeli rationeS, ordine certo ,
Et varia annorum cernebant tempora verti3
Nec poterant, quibus id fieret, cognoscere causis :
Ergo perfugium sibi habebant omnia Divis
Tradere, et illorum nutu facere omnia flecti.
In coeloque Deum sedes et templa locarunt,
Per coelum volvi quia sol et luna videntur,
Luna, dies, et nox, et noctis signa severa,

 

Noctivagaeque faces coeli , flammaeque volanteS,

