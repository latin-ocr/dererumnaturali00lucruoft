58 ’ Τ. LUCRETII CARI (v. 560·)

Sic tibi ‚ si finita semel primordia quaedam
ConstitueS‚ aevum debebunt sparsa per omne
Disjectare aestus diversi materiai:

Nunquam in concilium ut possint compulsa coire,
Nec remorari in concili0‚ nec crescere adaucta.
Quorum utrumque palam fieri manifesta docet res,
Et res progigni, et genitas procrescere posse.

Esse igitur, genere in quoviS‚ primordia rerum
Infinita palam est, unde omnia suppeditantur. ’

Nec superare queunt motus utique exitiales
Perpetu0, neque in aeternum sepelire salutem3
Nec porro rerum genitales, auctificique
Motus perpetuo possunt servare creata.

Sic aequo geritur certamine principiorum

Ex infinito contractum tempore-bellum. ¹

Nunc hic, nunc illic· superant vitalia rerum,

Et superantur item : miscetur funere vagor,

Quem pueri tollunt visentes luminis oras3

Nec nox ulla diem, neque noctem aurora secuta est,
Quae non audierit mistos vagitibus aegris

Ploratus, mortis comites et funeris atri.

Illud in his obsignatum quoque rebus habere
Convenit , et memori mandatum mente tenere:
Nil esse in promptu, quorum natura tenetur,
Quod genere ex uno consistat principiorum3
Nec quidquam, quod non permisto semine constet.
Et quam quidque magis multas vis possidet in se,
Atque potestates; ita pluria principiorum
In sese genera, ac varias docet esse figuras.

Principio tellus habet in se corpora prima,

