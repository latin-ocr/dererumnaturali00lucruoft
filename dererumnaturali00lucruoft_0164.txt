144 ' T. LUCRETII CARI (v. 800.)

Tanta est mobilitas· et eorum copia tanta!

Et quia tenuia sunt, nisi se contendit, acute

Cernere non potis est animus; proinde omnia, quae sunt

Praeterea‚ pereunt, nisi sic sese ipse paravit.

Ipse parat sese porr0, speratque futurum

Ut videat, quod consequitur,rem quamquezfit ergo,
Nonne videS‚ oculos etiam , quum, tenuia quae sint,

Cernere coeperunt, contendere se atque parare,

Nec sine eo fieri posse ut cernamus acute?

Et tamen in rebus quoque apertis noscere possis,

Si non advertas animum, proinde esse, quasi omni

Tempore semotae fuerint longeque remotae z

Cur igitur mirum est, animus si cetera perdit,

Praeter quam quibus est in rebus deditus ipse?
Deinde adopinamur de signis maxima parvis z

Ac nos in fraudem induimus ‚ frustramur et ipsi ε

Fit quoque ut interdum non suppeditetur imago

Ejusdem generis3 sed foemina quae fuit ante,

In manibus vir tum factus videatur adesse ε

Aut alia ex alia facies aetasque sequatur :

Quod ne miremur, sopor atque oblivia cura-nt.
Illud in his rebus vitium vehementer et istum

Effugere errorem vitareque praemeditator,

Lumina ne facias oculorum clara creata ,

Prospicere ut possimus3 et ut proferre viai

Proceros passuS, ideo fastigia posse

Surarum ac feminum pedibus fundata plicari;

Brachia tum porro validis ex apta lacertis

Esse, manusque datas utraque a parte ministrem,

Ut facere ad vitam possimuS‚ quae foret usus·

 

