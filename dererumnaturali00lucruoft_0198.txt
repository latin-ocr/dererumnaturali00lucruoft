178 T. LUCRETn cAm (v. 502.)

Atque levissimus aerias super influit auraS,

N ec liquidum corpus turbantibus aeris auris
Commiscet3 sinit haec violentis omnia verti
TurbinibUS, sinit incertis turbare procellis;

Ipse suos ignes certo fert'impete labens ε

Nam modice fluere atque uno posse aethera nisa,
Significat ponti mare, certo quod fluit aestU,
Unum labendi conservans usque tenorem.

Motibus astrorum nunc quae sit causa, canamus :

Principio , magnus coeli si vertitur orbiS,

Ex utraque polum parti premere aera nobis
Dicendum est, extraque tenere et claudere utrinque:
Inde alium supera fluere, atque intendere eodem,
Quo volvenda micant aeterni sidera mundi;

Ast alium subter, contra qui subvehat orbem ,

Ut fluvios versare rotas atque haustra videmus.

Est etiam quoque uti possit coelum omne manere

In statione, tamen quum lucida signa ferantur:
Sive quod inclusi rapidi sunt aetheris aestus,
Quaerentesque viam circumversantur, et ignes
Passim per coeli volvunt se immania templa3

Sive aliunde fluens alicunde extrinsecus aer

Versat agens ignes3 sive ipsi serpere possunt,

Quo cujusque cibus vocat atque ,invitat eunteS,
Flammea per coelum pascentes corpora passim.
Nam quid in hoc mundo sit eorum , ponere certum
,Difficile est z sed quid possit fiatque per omne,

In variis mundis· varia ratione creatiS‚

Id doceo; pluresque sequor disponere causas
Motibus astrorum, quae possint esse per omne:

 

