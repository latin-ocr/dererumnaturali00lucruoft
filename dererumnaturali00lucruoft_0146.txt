126 . T. LUCRETII CARI (v. ²⁶13

Acre ferit friguS, non privam quamque solemus
Particulam venti sentire, et frigoris ejus;
Sed magis unversum; fierique perinde videmus
Corpore tum plagas in nostro, tanquam aliquae res
Verberet, atque sui det sensum corporis extra.
Praeterea lapidem digito quum tundimuS, ipsum
Tangimus extremum saxi, summumque colorem,
Nec sentimus eum tactU, verum magis ipsam
Duritiem penitus saxi sentimus in alt0.

Nunc age, cur ultra speculum videatur imag0,
Percipe; nam certe penitus semota videtur.
Quod genus illa,>foris quae vere transpiciuntur,
Janua quum per se transpectum praebetsapertum,
Multa facitque foris ex aedibus ut· videantur.
Is quoque enim duplici geminoque fit aere visus z
Primus enim est, citra postes qui cernitur aer3
Inde fores ipsae dextra laevaque sequuntur3
Post extraria lux oculos pertinget, et aer
Alter, et illa foris quae vere transpiciuntur.
Sic, ubi se primum speculi projecit imago ,
Dum venit ad nostras acies , protrudit agitque
Aera, qui inter se cunque est oculosque locatus;
Et facit, ut prius hunc omnem sentire queamus,
Quam speculum :sed, ubi speculum quoque sensimus

ipsum,

Continuo a nobis in id haec , quae fertur, imago
Pervenit, et nostros oculos rejecta revisit3
Atque alium prae se propellens aera volvit;
Et facit, ut prius hunc, quam se, videamus3 eoque
Distare a speculo tantum semota videtur.

