232 T. LUCRETII CARI (v. 653.)

Quod bene propositum si plane contueare .
Ac videas plane, mirari multa relinquas
Num quis enim nostrum miratur, si quis in artus
Accepit calido febrim fervore coortam, ..
Aut alium quemvis morbi per membra dolorem?
Obturgescit enim subito pes, arripit acer
Saepe dolor dentes, oculos invadit in ipsos;
Existit sacer ignis , et urit corpore serpens
Quamcunque arripuit partem, repitque per artus :
Nimirum, quia sunt multarum semina rerum,
Et satis haec tellus nobis coelumque mali fert,
Unde queat vis immensi procrescere-morbi : ’
Sic igitur toti coelo terraeque putandum est
Ex infinito satis omnia suppeditare,
Unde repente queat tellus concussa moveri,
Perque mare et terras rapidus percurrere turb0,
Ignis abundare AEtnaeuS, flammescere coelum3
Id quoque enim fit, et ardescunt coelestia templa,
Ut tempestates pluviae graviore coortu
Sunt, ubi forte ita se retulerunt semina aquarum.
At nimis est ingens incendi turbidus ardor : ’
Scilicet et fluviUS‚ qui non est, maximus eii est,
Qui non ante aliquem majorem vidit, et ingens
Arbor homoque videtur, et omnia de genere omni,
Maxima quae vidit quisque, haec ingentia fingit ε
Quum tamen omnia cum coeIO, terraque, marique
Nil sint ad summam summai totius omnem.
Nunc tamen, illa modis quibus inritata repente
Flamma foras vastis AEtnae fornacibus efflet ,
Expediam ε primum totius subcava montis

