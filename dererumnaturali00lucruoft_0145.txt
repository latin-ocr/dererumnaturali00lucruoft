(2231.) DE RERUM NATURA LIB. IV. 125

Praeterea, quoniam manibus tractata figura
In tenebris quaedam, cognoscitur esse eadem, quae
. Cernitur in luce et claro candore; necesselest
Consimili causa tactum visumque moveri.
Nunc igitur, si quadratum tentamus, et id nos
“ Commovet in tenebris3 in luci quae poterit res
Accidere ad speciem, quadrata nisi ejus imago?
Esse in imaginibus quapropter causa videtur
Cernendi, neque posse sine his res ulla videri.
Nunc ea, quae dico, rerum simulacra, feruntur
Undique, et in cunctas jaciuntur didita partes;
Verum, nos oculis quia solis cernere quimuS,
Propterea fit, uti, speciem quo vertimuS, omnes
Res ihi eam contra feriant forma atque'colore :
Et, quantum quaeque a nobis res absit , imago
Efficit ut videamuS, et internoscere curat.
Nam quum mittitur, extemplo protrudit agitque
Aera, qui inter se cunque est oculosque locatus;
Isque ita per nostras acies perlabitur omniS,
Et quasi perterget pupillas, atque ita transit.
Propterea fit, uti videamus quam procul absit
Res quaeque3 et quanto plus aeris ante agitatur,
Et nostros oculos perterget longior aura,
Tam procul esse magis res quaeque remota videtur z
Scilicet haec summe celeri ratione geruntur-3
Quare fit ut videamus , et una quam procul absit.
Illud in his rebus minime mirabile habendum est,
Cur ea quae feriant oculos simulacra, videri
Singula quum nequeant, res ipsae perspiciantur.
Ventus enim quoque paulatim quum verberat, et quum

