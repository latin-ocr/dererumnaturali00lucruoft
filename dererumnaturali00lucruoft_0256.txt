236 T. LUCRETII CARI (v. 7¹73.)

Et magis esse aliis alias animantibus aptas ⁴

Res ad vitai rationem ostendimus ante,

Propter dissimilem naturam, dissimilesque

Texturas inter sese, primasque figuras 3

Multa meant inimica per aureS‚ multa per ipsas

Insinuant nares infesta atque aspera odore,

Nec sunt multa parum tactu vitanda, nec autem

Aspectu fugienda, saporeque tristia quae'sint3

Deinde videre licet, quam multae sint homini res

Acriter infesto senSU, spurcaeque, gravesque. „
Arboribus primum certis gravis umbra tributa est,

Usque ade0‚ capitis faciant ut saepe dolores,

Si quis eas subter jacuit prostratus in herbiS.

Est etiam in magnis Heliconis montibus arbos

F loris odore hominem tetro consuete necare :

Scilicet haec ideo terris ex omnia surgunt

Multa modis multis multarum semina rerum

Quod permista gerit telluS‚ discretaque tradit.
Nocturnumque recens exstinctum lumen, ubi acri

Nidore offendit nareS‚ consopit ibidem,

Dejicere ut pronos qui morbus saepe suevit.

Castoreoque gravi mulier sopita recumbit,

Et manibus nitidum teneris opus effluit eii,

Tempore eo si> odorata est, quo menstrua solvit.

Multaque praeterea languentia membra per artus

Solvunt, atque animam labefactant sedibus intUS.

Denique, si in calidis etiam cunctere lavacriS‚

Plenior et solio in fueris ferventis aquai,

Quam facile in medio fit uti des saepe ruinas?

Carbonumque gravis vis atque odor insinuatur

