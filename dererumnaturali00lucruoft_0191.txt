(ινφ.) DE RERUM NATURA LlB. V. 171
Et primum jactum fulgoris quemque perire3

Nec ratione alia res posse in sole videri,

· Perpetuo ni suppeditet lucis caput ipsum.

Quin etiam nocturna tibi, terrestria quae sunt
Lumina, pendentes lychni, claraeque coruscis
Fulguribus‚ pingues multa caligine taedae,

Consimili properant ratione, ardore ministr0‚
Suppeditare novum lumen3 tremere ignibus instant3
Instant, nec loca lux inter quasi rupta relinquit ε
Usque adeo properanter ab omnibus ignibus ejus
Exitium celeri toleratur origine flammae ε

Sic igitur solem, lunam stellasque putandum

Ex alio atque alio lucem jactare suborta,

Et primum quidquid flammai perdere semper3
Inviolabilia haec ne credas forte vigere.

Denique non lapides quoque vinci cernis ab aevo?

Non altas turres ruere, et putrescere saxa?
Non delubra Defim simulacraque fessa fatisci?
Nec sanctum numen Fati protollere fines
Posse,vneque adversus Naturae foedera niti?
Denique non monumenta virum dilapsa videmus
Cedere proporr0‚ subitoque senescere casu?
Non ruere avolsos silices a montibus altis,
Nec validas aevi vires perferre patique
Finiti? neque enim caderent avolsa repente,
Ex infinito· quae tempore pertolerassent
Omnia tormenta aetatis privata fragore.
’ Denique jam tuere hoc circum, supraque quod omnem
Continet amplexu terram, quod procreat'ex se
Omnia (quod quidam memorant), recipitque perempta :

