(awo.) DE* RERUM NATURA LIB. lv. 133

A dubiis, animus quas ab se protinus addit.

Denique, nil sciri si quis putat, id quoque nescit
An sciri possit3 quoniam nil scire fatetur ε
Hunc igitur contra mittam contendere causam,
Qui capite ‘ipse suo instituit vestigia retro.
Et tamen hoc quoque uti concedam scire, at id ipsum
Quaeram-‚ quum in rebus veri nil viderit ante,
Unde sciat, quid sit scire et nescire vicissim;v
Notitiam veri quae res falsique crearit3
Et dubium certo quae res differre probarit?

Invenies primis ab sensibus esse creatam
Notitiam veri, neque sensus posse refelli :
Nam majore fide debet reperirier illud,
Sponte sua veris quod possit vincere falsa :
Quid majore fide porro, quam senSUS, haberi
Debet? an ab sensu falso ratio orta valebit
Dicere eos contra, quae tota ab sensibus orta est, ‘'
Qui nisi sint veri, ratio quoque falsa sit omnis?
An poterunt oculos aures reprehendere? an aures
Tactus? an hunc porro tactum sapor arguet oriS,
An confutabunt nares, oculive revincent?
Non, ut opinor, ita est ε nam seorsum quoique potestas
Divisa est; sua vis quoique est; ideoque necesse est,
Quod molle aut durum est, gelidum fervensve, seorsum
Id molle aut durum, gelidum fervensve videri3
Et seorsum varios rerum sentire colores;
Et quaecunque'coloribu’ sunt conjuncta, necesse est.

- Seorsus item sapor oris habet vim, seorsus odores

Nascuntur, seorsum sonitus z ideoque necesse est
Non possint alios alii convincere sensus-3

