170 T. LUcRETn CARI (v. 252.)

Quod superest, humore novo mare, flumina, fontes
Semper abundare, et latices manare perenneS‚
Nil opus est verbis3 magnus decursus aquarum
Δ Undique declarat ε sed primum quidquid aquai
Tollitur, in summaque fit, ut nihil humor abundet;
Partim quod validi verrentes aequora venti
Deminuunt, radiisque retexens aetherius sol;
Partim quod subter per terras diditur omnes :
Percolatur enim viruS, retroque remanat
Materies humoris, et ad caput amnibus omnis
Convenit3 inde super terras fluit agmine dulci,
Qua via secta semel liquido pede detulit undas,
Aera nunc igitur dicam ‚ qui corpore toto
Innumerabiliter privas mutatur in horas z
Semper enim quodcunque fluit de rebus ‚ id omne
Aeris in magnum fertur mare, qui nisi contra
Corpora retribuat rebuS‚ recreetque fluenteS,
Omnia jam resoluta forent, et in aera versa.
Haud igitur cessat gigni de rebus , et in res
Recidere assidue ‚ quoniam fluere omnia constat.
Largus item liquidi fons luminis, aetherius sol
Inrigat assidue coelum candore recenti,
Suppeditatque novo confestim lumine lumen :
Nam primum quidquid fulgoris disperit eii,
Quocunque accidit ε id licet hinc cognoscere possiS‚
· Quod simul ac primum nubes succedere soli
Coepere‚ et radios inter quasi rumpere luciS‚
Extemplo inferior pars horum disperit omniS‚
Terraque inumbratur, qua nimbi cunque feruntur,
Ut noscas splendore novo res semper egere,

