26 T. LUCRETII CARI (V-740·) .

Pythia, quae tripode ex Phoebi, lauroque profatur ;
Principiis tamen in rerum fecere ruinas,
Et graviter magni magno cecidere ibi casu.
Primum ‚ quod motus ‚ exempto rebus inani,
Constituunt‚ et res molles rarasque relinquunt,
Aera ‚ solem ‚ ignem, terras ‚ animalia, ruges‚
Nec tamen admiscent in eorum corpus inane.
Deinde quod omnino finem non esse secandis
Corporibus faciunt ‚ neque pausam stare* fragori,
Nec prorsum in rebus minimum consistere quidquam3
Quum videamus id extremum cujusque cacumen
Esse, quod ad sensus nostros minimum esse videtur :
Conjicere ut possis ex hoc, quod cernere non quis ‚
Extremum quod habent, minimum consistere rebus.
Huc accedit item, quod jam primordia rerum
Mollia constituunt ‚ quae nos nativa videmus
Esse, et mortali cum corpore funditus; atqui
Debeat ad nihilum jam rerum summa reverti,

De nihiloque renata virescere copia rerum :
Quorum utrumque quid a vero jam distet, habebas.
Deinde inimica modis multis sunt atque venena

Ipsa sibi inter se3 quare aut congressa peribunt ·
Aut ita diffugient, ut, tempestate coorta,

Fulmina diffugere, atque imbres ventosque videmus.
DENIQUE quattuor exprebus si cuncta creantur,
Atque in eas rursum res omnia dissolvuntur;

Qui magis illa q'i'ieunmerum primordia dici,

Quam contra res illorum ‚ retroque putari?

Alternis gignuntur enim, mutantque colorem,

Et totam inter se naturam tempore ab omni.

 

