1 18 T. LUCRETII CARI (v. υ.)

Carmine Pierio rationem ‘exponere nostram,

Et quasi Musaeo dulci contingere melle3

Si tibi forte animum tali ratione tenere

Versibus in nostris possem, dum perspicis omnem
Naturam rerum, ac persentis utilitatem.

Sed quoniam docui, cunctarum exordia reruni
Qualia sint, et quam variis distantia formis
Sponte sua volitent aeterno percita motu,

Quoque modo possint res ex his quaeque creari;
Atque animi quoniam docui natura quid esset,
Et quibus e rebus cum corpore comta vigeret,
Quove modo distracta rediret in ordia prima.

Nunc agere incipiam tibi, quod vehementer ad has res
Attinet, esse ea, quae rerum simulacra vocamus ,
Quae, quasi membranae, summo de corpore rerum
Dereptae, volitant ultro citroque per auras;

Atque eadem nobis vigilantibus obvia mentes
Terrificant, atque in somniS, quum saepe figuras
Contuimur miraS, simulacraque luce carentum,
Quae nos horrifice languentes saepe sopore
Excierunt3 ne forte animas Acherunte reamur
Effugere, aut umbras inter vivos volitare⁴3

Neve aliquid nostri post mortem posse relinqui,
Quum corpus simul atque animi natura peremta,
In sua discessum dederint primordia quaeque.

Dico igitur, rerum effigias tenuesque figuras
⁴Mittier ab rebUS, summo de corpore earum,

Quae quasi membrana, vel cortex nominitanda est3
Quod speciem ‚ ac formam similem gerit ejus imag0‚
Quojuscunque cluet de corpore fusa vagari.

