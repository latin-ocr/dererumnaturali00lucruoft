(v. μα.) DE RERUM NATURA ΜΒ. 1v. 141

Nec tamen hoc solis in odoribus , atque saporum
In genere est; sed item species rerum atque colores
Non ita conveniunt ad sensus omnibus omneS,

Ut non sint aliis quaedam magis acria visu. s

Quin etiam gallum, noctem explaudentibus alis,
Auroram clara consuetum voce vocare ,

’ Nenu queunt rapidi contra constare leoneS, ἱ
Inque tueri3 ita continuo meminere fugai z
Nimirum quia sunt gallorum in corpore quaedam
Semina quae , quum sunt oculis immissa leonum,
Pupillas interfodiunt, acremque dolorem ’
Praebent, ut nequeant contra durare feroces;
Quum tamen haec nostras acies nil laedere possint,
Aut quia non penetrant, aut quod penetrantibus illis
Exitus ex oculis liber datur, in remeando ’
Laedere ne possint ex ulla lumina parte.

Nunc age, quae moveant animum reS, accipe, et unde,
Quae veniunt, veniant in mentem , percipe pauciS.
Principio hoc dico, rerum simulacra vagari
Multa, modis multiS, in cunctas undique partes ,
Tenuia, quae facile inter se junguntur in auris ,
Obvia quum veniunt , ut aranea bracteaque auri ε
Quippe etenim multo magis haec sunt tenuia textU,
Quam quoe percipiunt ocu108, visumque lacessunt;
Corporis haec quoniam penetrant per rara, cientque
Tenuem animi naturam intus, sensumque lacessunt :
Centauros itaque, et Scyllarum membra videmuS,
Cerbereasque canum facies, simulacraque eorum,
Quorum morte obita tellus amplectitur ossa;

Omne genus quoniam passim simulacra feruntur,

