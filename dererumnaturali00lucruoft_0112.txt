92 Τ. LUCRETII CARI (v. 381.)

Intervalla tenere exordia prima animai„
. Nam neque pulveris interdum sentimus adhaesum
Corpore; nec membris incussam insidere cretam,
N ec nebulam noctu3 nec aranei tenuia fila
Obvia senfimm, quando obretimur euntes3
Nec supra caput ejusdem cecidisse vietam
Vestem, nec plumas avium, papposque volanteS,
Qui nimia levitate cadunt plerumque gravatim3
Nec repentis itum cujusviscunque animantis
Sentimus; nec priva pedum vestigia quaeque ‚
Corpore quae in nostro culices et caetera ponunt:
Usque adeo prius est in nobis multa ciendum
Semina, corporibus nostris immista per artus,
Quam primordia sentiscant concussa animai;
Et quam intervallis tantis tuditantia possint
Concursare, coire, et dissultare vicissim.

Et magis 'est animus vitai claustra coercenS,
Et dominantior ad vitam, quam vis animai:
Nam sine mente animoque nequit residere per artus
Temporis exiguam partem pars ulla animai3
Sed comes insequitur facile, et discedit in auraS‚
Et gelidos artus in lethi· frigore linquit.
At manet in vita, cui mens animusque remansit3
Quamvis est circum-caesis lacer undique membris,
Truncus ‚ adempta anima circum, membrisque remotist
Vivit, et aetherias vitales suscipit auras,
Si non omnimodis ‚ at magna parte animai
Privatus, tamen in vita cunctatur et haeret.
Ut, lacerato oculo circum, si pupula mansit
IncolumiS, stat cernendi vivata potestas3

