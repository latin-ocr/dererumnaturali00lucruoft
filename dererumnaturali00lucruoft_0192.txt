ψ Τ. LUCRETH CARI (sl, 322.)

Totum nativum mortali corpore constat.

Nam quodcunque alias ex se res auget alitque,

Deminui debet , recreari quum recipit res.
Praeterea, si nulla fuit genitalis origo

Terrai et coeli , semperque aeterna fuere,

Cur supera bellum thebanum et funera Trojae

Non alias alii quoque res cecinere poetae?

Quo tot facta virum toties cecidere, nec usquam

AEternis famae monumentis insita florent?

Verum, ut opinor, habet novitatem summa, recensque

Natura est mundi , neque pridem exordia cepit.

Quare etiam quaedam nunc artes expoliuntur,

Nunc etiam augescunt3 nunc addita navigiis sunt'

Multa3 modo organici melicos peperere sonores;

Denique natura haec rerum ratioque reperta est

Nuper, et hanc primus cum primis ipse repertus

Nunc ego sum, in patrias qui possim vertere voces,
Quod si forte fuisse antehac eadem omnia credis;

Sed periisse hominum torrenti saecla vapore,

Aut cecidisse urbes magno vexamine mundi ,

Aut ex imbribus assiduis exisse rapaces

Per terras amnes , atque oppida cooperuisse 3

Tanto quippe magis victus fateare necesse est ,

Exitium quoque terrai coelique futurum3

Nam quum res tantis morbis tantisque periclis

Tentarentur, ibi si tristior incubuisset

Causa, darent late cladem magnasque ruinas z

Nec ratione alia mortales esse videmur

Inter nos , nisi quod morbis aegriscimus isdem ,

Atque illi, quos a vita‘Natura removit.

