(v. 171.) DE RERUM NATURA LIB. lV. 123

Undique, uti tenebras omnes Acherunta rearis
Liquisse, et magnas coeli complesse cavernas;
· Usque aden, tetra nimborum nocte coorta,
Impendent atrae formidinis ora superne ε
Quorum quantula pars sit imago , dicere nemo est
Qui possit , neque eam rationem reddere dictis.
Nunc age, quam celeri motu simulacra ferantur,
Et quae mobilitas ollis tranantibus auras ’
Reddita sit, longo ut spatio brevis hora teratur,
In quemcunque locum diverso numine tendunt ,
Suavidicis potius, quam multiS, versibus edam :
Parvus ut est cycni melior canor, ille gruum quam
Clamor, in aetheriis dispersus nubibus austri.
principie, persaepe leves reS, atque minutis
Corporibus factas, celeres licet esse videre.
In quo jam genere est solis luit, et vapor ejus3
Propterea quia sunt e primis facta minutis;
Quae quasi truduntur, perque aeris intervallum
Non dubitant transire , sequenti concita plaga :
suppeditatur enim confestim lumine lumen ,
Et quasi protelo stimulatur fulgure fulgur.
Quapropter, simulacra pari ratione necesse est
Immemorabile per spatium transcurrere posse
Temporis in puncto : primum, quod parvola causa
Est procul a tergo quae provehat atque propellat;
Deinde, quod usque adeo textura praedita rara
Mittuntur, facile ut quasvis penetrare queant res ,
Et quasi permanare per aeris intervallum.
Praeterea‚ si, quae penitus corpuscula rerum
Ex altoque foras mittuntur, solis uti lux,

