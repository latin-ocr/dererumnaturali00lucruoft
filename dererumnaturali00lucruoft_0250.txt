230 Τ. LUCRETn CARI (v. 593.)

Frigus uti nostros penitus quum venit in artUS, ⁴
Concutit, invitos cogens tremere atque moveri :
Ancipiti trepidant igitur terrore per urbes;

Tecta superne timent, metuunt inferne, cavernas
Terrai ne dissolvat Natura repente;

Neu distracta suum late dispandat hiatum,

quue suis confusa velit complere ruinis.

Proinde licet quamvis coelum terramque reantur ’
Incorrupta fore, aeternae mandata saluti,

Attamen interdum praesens vis ipsa pericli
Subditat hunc stimulum quadam de parte timoriS,
Ne pedibus raptim tellus subtracta feratur

In barathrum, rerumque sequatur prodita summa ⁸
FundituS, et fiat mundi confusa ruina.

Nunc ratio reddunda, augmen cur nesciat aequor.
Principio mare mirantur non reddere majus
Naturam, quo tantu' fuat decursus aquarum,
Omnia quo veniant ex omni flumina parte;

Adde vagos imbres, tempestatesque volanteS,

Omnia quae maria ac terras sparguntque rigantque3 1
Adde suos fontes3 tamen ad maris omnia summam
Guttai vix instar erunt unius ad augmen :

Quo minus est mirum mare non augescere magnum.

Praeterea, magnam sol partem detrahit aestu3
Quippe videmus enim vestes humore madentes
Exsiccare suis radiis ardentibu' solem;

At pelage multa et late substracta videmus3
Proinde licet quamvis ex uno quoque loco sol
Humoris parvam delibet ab aequore partem,
Largiter in tanto spatio tamen auferet undis.

