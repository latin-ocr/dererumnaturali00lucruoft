 

64 - T. LUCRETII CARI· (v. 740.)

Nam quum caecigeni ‚ solis qui lumina nunquam

Aspexere, tamen cognoscant corpora tactu,

Ex ineunte iaevo ‚ nullo contincta colore-3

Scire licet ‚ menti quoque nostrae corpora posse

Verti in notitiam nullo circumlita fuco, μ

Denique nos ipsi, caecis quaecunque 'tenebris

TangimuS‚ haud ullo sentimus tincta colore.
Quod quoniam vinco fieri, nunc esse docebo.

Omnis enim color omnino mutatur in omnes:

Quod facere haud ullo debent primordia pacto:
Immutabile enim quiddam superare necesse est,

Ne res ad nihilum redigantur funditus omnes.

Nam, quodcunque suis mutatum finibus exit,

Continuo hoc mors est illius, quod fuit' ante.

Proinde ‚colore cave contingas semina rerum,

Ne tibi res redeant ad nilum funditus omneS.
Praeterea, si nulla coloris principiis est

Reddita natura3 at variis sunt praedita formis

E quibus omnigenos gignunt, variantque coloreS.

Propterea magni quod refert semina quaeque

Cum quibus et quali positura contineantur ,

Et quos inter se dent motus accipiantque ε

Perfacile extemplo rationem reddere possis ‚

Cur ea, quae nigro fuerint paulo ante colore ‚

Marmoreo fieri possint candore repente:

Ut mare, quum magni commorunt aequora venti,

Vertitur in canos candenti marmore fluctus.

Dicere enim possis nigrum quod saepe videmuS,

Materies ubi permista est illius , et ordo .

Principiis mutatus, et addita demptaque quaedam ‚

