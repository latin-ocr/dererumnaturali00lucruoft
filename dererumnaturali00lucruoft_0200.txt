180 T. LUCRETu cAm (v. 562.) ·

. Jamne vides quantum tenuis natura valere
Possit, ubi est conjuncta gravi cum corpore, ut aer
Conjunctus terris, et nobis est animi vis?
Nec nimio solis major rota, nec minor ardor
Esse potest, nostris quam sensibus esse videtur3
Nam quibus e spatiis cunque ignes lumina possunt
Adjicere‚ et calidum membris adflare *vaporemff
Illa ipsa intervalla nihil de corpore libant
Flammarum, nihilo ad speciem est contractior ignis :
Proinde calor quoniam solis lumenque profusum
Perveniunt nostros ad sensus, et loca tingunt3
Forma quoque hinc solis dehet filumque videri,
Nil adeo ut possis plus aut minus addere vere.
Lunaque, sive notho-fertur loca lumine lustranS,
Sive suam proprio jactat de corpore lucem,
Quidquid id est, nihilo fertur major-e figura,
Quam, nostris oculis quam cernimuS, esse videtur3
Nam prius, omnia quae longe remota tuemur
Aera per multum, specie confusa·videntur‚ ’
Quam minimum filum : quapropter luna necesse est,
Quandoquidem claram speeiem certamque figuram
Praebet ‚ ut est oris extremis cunque notata,
Quanta haec cunque fuat , tanta hinc videatur in alto.
Postremo , quoscunque vides hinc aetheris igneS,
(Quandoquidem, quoscunque in terris cernimus igneS‚
Dum tremor est claruS‚ dum cernitur ardor eorum,
Perparvum quiddam interdum mutare videntur,
Alterutram in partem ‚ filum ‚ quum longius absint),
Scire licet, perquam pauxillo posse minores
Esse, vel exigua majores parte brevique. ⁴

