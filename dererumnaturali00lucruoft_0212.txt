19² Τ LUCRETII CARI (ἣρω.)

Res sic quaeque suo ritu procedit, et omnes
Foedere Naturae certo discrimina servant.

Et genus humanum multo fuit illud in arvis
Durius, ut decuit ‚ tellus quod dura creasset : Ι
Et majoribus , et solidis magis ossibus intus l
Fundatum‚ et validis aptum per viscera nervis;

Nec facile ex aestu, nec frigore quod caperetur,
Nec novitate cibi ‚ nec labi corporis ulla :
Multaque per coelum solis volventia lustra
Volgivago vitam tractabant more ferarum.

Nec robustus erat curvi moderator aratri
Quisquam ‚ nec scibat ferro molirier arva, .
Nec nova defodere in terram virgulta, nec altis
Arboribus veteres decidere falcibu' ramos z

Quod sol, atque imbres dederant, quod terra crearat
Sponte sua, satis id placabat pectora donum :
Glandiferas in'ter curabant corpora quercus
Plerumque3 et quae nunc hiberno tempore cernis
Arbuta Poeniceo fieri matura colore,

Plurima tum tellus etiam majora ferebat τ
Multaque praeterea novitas tum florida mundi
Pabula dia tulit, miseris mortalibus ampla. <

At sedare sitim fluvii fontesque vocabant37 ·
Ut nunc montibus e magnis decursus aquai
Claricitat late sitientia saecla ferarum.

Denique noctivagi sylvestria templa tenebant
Nympharum, quibus exibant humore fluenta
Lubrica, proluvie larga lavere humida saxa,
Humida saxa super viridi stillantia musc0‚

Et partim plano scatere atque erumpere campo.

