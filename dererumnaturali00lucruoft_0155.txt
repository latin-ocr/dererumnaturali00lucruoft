(v. 530.) DE RERUM NATURA LIB. IV. 135

Et sonitum, quoniam possunt impellere sensus. :⁸
Praeterradit enim vox fauces saepe, facitque
· Asperiora ‚ foras gradiens ‚ arteria clamor ε
Quippe, per angustum, turba> majore coorta,
Ire foras ubi coeperunt primordia vocum, Ἴ
Scilicet expletis quoque janua raditur oris
Rauca viis , et iter laedit, qua vox it in auras,
Haud igitur dubium est, quin voces verbaque constent
Corporeis e principiiS, ut laedere possint. Δ
Nec=te fallit item, quid corporis auferat, et quid
Detrahat ex hominum nervis ac viribus ipsis
Perpetuus· serm0‚ nigrai noctis ad umbram
· Aurorae perductus ab exoriente nitore*;
Praesertim si cum summo est clamore profusus:
Ergo corpoream vocem constare necesse est ‚
Multa loquens quoniam amittit de corpore partem.
Asperitas autem vocis fit ab asperitate·
Principiorum ‚ et item laevor laevore creatur3
Nec simili penetrant aures primordia forma ,
Quum tuba depresso graviter sub murmure mugit ,
Aut reboant raucum retrocita cornua bombum;
Vallibus et cycni gelidis orti ex Heliconis
Quum liquidam tollunt lugubri voce querelam.
Hasce igitur penitus voces quum corpore nostro
ExprimimuS‚ rectoque foras emittimus ore ,
Mobilis articulat verborum daedala lingua,
Formaturaque labrorum pro parte figurat.
*Atque ubi non longum spatium est, unde illa profecta
Perveniat vox quaeque, necesse est verba quoque ipsa
Plane exaudiri, discernique articulatim ;

