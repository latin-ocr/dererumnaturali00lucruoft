1 14 T. LUCRETH cmii ⁷ (v. 1041.)

Ceciderunt ‚ magnis qui gentibus imperitarunt.
Ille quoque ipse ‚ viam qui quondam per mare magnum
Stravit, iterque dedit legionibus ire per altum,

A Ac pedibus salsas docuit super ire lacunas ,
Et contempsit, aquis insultans, murmura ponti,
Lumine adempto , animam moribundo corpore fudit.-
Scipiades ‚ belli fulmen ‚ Carthaginis horror ‚
Ossa dedit terrae ‚ proinde ac famul infimus esset.
Adde repertores doctrinarum atque leporum3
Adde Heliconiadum comites; quorum unus Homerus ‚
Sceptra potituS‚ eadem aliis sopitu’ quiete est.
Denique, Democritum postquam matura vetustas
Admonuit memorem motus languescere mentis,
Sponte sua letho caput obvius obtulit ipse.
Ipse Epicurus obit , decurso lumi-ne vitae ,
Qui genus humanum ingenio superavit, et omnes
Praestinxit, stellas exortus uti aetherius sol.

Tu vero dubitabis , et indignabere obir‘e ‚
Mortua quoi vita est prope jam vivo atque videnti?
Qui somno partem majorem conteris aevi?
Et vigilans stertis ‚ nec somnia cernere cessas ‚
Sollicitamque geris cassa formidine mentem?
Nec reperire potes ‚ quid sit tibi saepe mali, quum
Ebrius urgeris multis miser undique curis ‚
Atque animi incerto fluitans errore vagaris?

Si possent homineS‚ proinde ac sentire videntur
Pondus inesse animo, quod se gravitate fatiget,
Et quibus id fiat causis cognoscere, et unde
Tanta mali tanquam⁴ moles in pectore constet3
Haud ita vitam agerent, ut nunc plerumque videmUS,

 

